[
    {
        "title": "Usa, il Pentagono monitora un pallone aerostatico cinese 'spia'",
        "date_raw": "Fri, 3 Feb 2023 08:31:21 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/02/02/usa-il-pentagono-monitora-un-pallone-aerostatico-cinese-spia_0e61ccf0-090e-45b0-a57b-6dc0423f51ac.html",
        "subtitle": "Si tratta di una delle più aggressive manovre di raccolta informazioni degli ultimi anni da parte di Pechino",
        "content": "Il Pentagono sta seguendo e monitorando un pallone aerostatico da ricognizione cinese sopra gli Stati Uniti continentali. Lo riportano i media Usa, citando dirigenti della difesa. L'avvistamento del pallone sospetto è avvenuto pochi giorni prima che il segretario di Stato americano Antony Blinken si rechi nella capitale cinese per colloqui ad alto livello. L'incidente segna una delle più aggressive manovre di raccolta di informazioni degli ultimi anni da parte di Pechino.Il portavoce del Pentagono, Pat Ryder, ha riferito che gli Usa \"hanno rilevato e stanno monitorando un pallone di sorveglianza ad alta quota che si trova sopra gli Stati Uniti continentali in questo momento\". \"Continuiamo a seguirlo e monitorarlo da vicino\", ha aggiunto. \"Una volta che il pallone è stato rilevato, il governo degli Stati Uniti ha agito immediatamente per proteggersi dalla raccolta di informazioni sensibili\", ha proseguito. Mercoledì il consigliere per la sicurezza nazionale Jake Sullivan e altri alti funzionari della difesa hanno informato Joe Biden. Il presidente aveva ordinato di abbattere il pallone ad alta quota dopo che è stato avvistato e segnalato da civili in un aereo di linea commerciale, hanno riferito dirigenti americani. Il Pentagono si è opposto alla mossa, temendo vittime civili.",
        "ranked": 36,
        "placed": "Esteri",
        "epoch": 1675462525.1600063,
        "language": "IT",
        "source": "ANSA"
    },
    {
        "title": "\"Piano di pace Usa: un quinto dell'Ucraina alla Russia\", ma la Casa Bianca smentisce",
        "date_raw": "Fri, 3 Feb 2023 03:17:38 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/02/piano-di-pace-usa-un-quinto-dellucraina-alla-russia-ma-la-casa-bianca-smentisce_13839b10-8acb-4fce-a72d-59d4c5e38a23.html",
        "subtitle": "Putin a Volgograd: \"La guerra non finirebbe con i tank, abbiamo altro\"",
        "content": "Il capo della Cia, William Burns, avrebbe offerto a Vladimir Putin un quinto del territorio ucraino - pari circa alle dimensioni del Donbass - per porre fine alla guerra in corso come parte di un piano di pace elaborato per conto del presidente Joe Biden. Lo scrive Newsweek, citando il quotidiano svizzero-tedesco Neue Zürcher Zeitung (Nzz) e riportando la smentita della Casa Bianca. Il vice portavoce del Consiglio di sicurezza nazionale, Sean Davitt, ha dichiarato al settimanale che la notizia \"non è accurata\" e che la Cia direbbe lo stesso. Nzz ha riferito oggi, citando politici stranieri tedeschi di alto rango, che a metà gennaio Burns ha presentato a Kiev e Mosca un piano di pace che offriva al Cremlino \"circa il 20% del territorio ucraino\". Un funzionario della Cia ha detto a Newsweek che le affermazioni nell'articolo di Nzz secondo cui Burns ha fatto un viaggio segreto a Mosca a gennaio e che c'era una proposta di pace da lui avanzata per conto della Casa Bianca sono \"completamente false\". Kiev e Mosca, secondo Nzz, avrebbero respinto la proposta: l'Ucraina \"perché non è disposta a dividere il proprio territorio\" mentre i funzionari russi avrebbero affermato che \"alla lunga vinceranno comunque la guerra\". I politici tedeschi hanno confidato che Biden voleva evitare una guerra prolungata in Ucraina e avrebbe offerto il territorio come parte del piano di pace. E quando l'Ucraina e la Russia avrebbero respinto la proposta, l'amministrazione Biden si è impegnata a fornire a Kiev carri armati Abrams, sempre secondo il quotidiano svizzero-tedesco.Panzer tedeschi che combattono contro la Russia, il nazismo che minaccia ancora \"direttamente\" Mosca, questa volta per mano degli ucraini. Gli incubi della Seconda guerra mondiale riprendono vita nella ex Stalingrado. Ad evocarli è Vladimir Putin, che li ingigantisce con il richiamo alle armi ben più potenti che oggi il suo Paese ha a disposizione. L'Occidente, tuona lo zar, non si rende conto che \"una guerra moderna con la Russia sarebbe un'altra cosa\" rispetto ad 80 anni fa e che un tale conflitto non finirebbe con l'uso dei carri armati. Oggi, avverte dicendosi convinto di vincere, \"abbiamo qualcosa con cui rispondere\". Inevitabilmente il pensiero corre alla guerra nucleare, e qualche giornalista russo chiede spiegazioni al portavoce del Cremlino, che si incarica di correggere il tiro. \"Man mano che appaiono nuove armi fornite dall'Occidente collettivo, la Russia utilizzerà il suo potenziale esistente in modo più completo\", è l'esegesi di Dmitry Peskov, al seguito del presidente in una visita dall'altissimo valore simbolico a Volgograd, già Stalingrado appunto, per celebrare l'ottantesimo anniversario della vittoria sovietica sulle truppe naziste del feldmaresciallo Fredrich von Paulus. Per Putin non ci poteva essere occasione più ghiotta per rispondere all'invio dei carri armati tedeschi Leopard alle truppe di Kiev. \"È incredibile, ma è un fatto: siamo di nuovo minacciati dai carri armati tedeschi con i noti emblemi a forma di croce sulle loro piastre corazzate\", ha esclamato il leader russo intervenendo al concerto per commemorare la storica battaglia. Putin era arrivato nel pomeriggio, rimanendo dunque assente alla parata militare - con la presenza anche di alcuni veterani quasi centenari - svoltasi in mattinata. E soprattutto alla cerimonia con cui ieri era stato inaugurato un busto di Stalin. Ma è chiaro che, nella sua visione, la Storia rischia tragicamente di ripetersi: \"Ci sono tentativi di spingere l'Europa, Germania compresa, alla guerra con la Russia\", ha avvertito proprio nel giorno in cui i vertici della Ue sono arrivati a Kiev con in dono nuovi aiuti militari. Anche Serghei Lavrov è tornato a presentare il conflitto in Ucraina come una sfida esistenziale per Mosca, riproponendo il parallelo già usato con l'Olocausto. L'Occidente, ha affermato il ministro degli Esteri, punta a \"una soluzione finale della questione russa\". \"Tutta la Nato combatte contro di noi\", ha aggiunto Lavrov, dicendosi sicuro che però la Russia saprà resistere e uscire \"più forte\" da questa situazione. In questo caso nessun accenno, nemmeno velato, ad un'Apocalisse nucleare. Semplicemente, \"maggiore sarà il raggio d'azione degli armamenti forniti dall'Occidente a Kiev, più noi dovremo allontanarli dai nostri confini\", ha spiegato il capo della diplomazia russa riferendosi in particolare al possibile arrivo in Ucraina di missili a lungo raggio americani. Nessuna marcia indietro, dunque. Anzi, il conflitto sembra destinato a intensificarsi, mentre il ministro della Difesa ucraino, Oleksii Reznikov, si è detto convinto che Mosca stia pianificando una nuova grande offensiva proprio intorno al 24 febbraio, primo anniversario dell'inizio di quella che in Russia si chiama 'operazione militare speciale'. Ma i bombardamenti non si fermano nemmeno ora, seppure in assenza di apprezzabili spostamenti del fronte. Fonti ucraine hanno riferito che razzi russi si sono abbattuti oggi su un reparto ospedaliero pediatrico, su una scuola e su edifici civili a Kramatorsk, nel nord dell'oblast di Donetsk, provocando cinque feriti, dopo che ieri tre persone erano morte e 21 erano rimaste ferite in un bombardamento sulla stessa città. L'uccisione di una donna è segnalata anche a Kherson, mentre da parte loro le autorità filorusse locali riferiscono la morte di un civile a causa di un attacco di artiglieria ucraino sulla cittadina di Vladimirovka, ancora nella provincia di Donetsk. Intanto otto operai che lavoravano alla costruzione di un'autostrada in Crimea, annessa dalla Russia nel 2014, sono morti la notte scorsa nell'incendio del loro alloggio vicino a Sebastopoli: secondo gli investigatori, si sarebbe trattato di un incidente provocato da un cortocircuito.",
        "ranked": 37,
        "placed": "Esteri",
        "epoch": 1675462525.1716096,
        "language": "IT",
        "source": "ANSA"
    },
    {
        "title": "Ucraina: Nyt, quasi 200 mila soldati russi morti e feriti",
        "date_raw": "Fri, 3 Feb 2023 03:01:55 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/03/ucraina-nyt-quasi-200-mila-soldati-russi-morti-e-feriti_294ad9d6-edcb-449e-bccc-45bf44e8df68.html",
        "subtitle": "L'impennata dei numeri legata agli scontri a Soledar e Bakhmut",
        "content": "\n            \n            (ANSA) - WASHINGTON, 02 FEB - Il numero dei soldati russi\nuccisi e feriti in Ucraina si sta avvicinando dopo 11 mesi di\nguerra a 200 mila, 8 volte di più di quello dei militari\namericani in due decenni di conflitto in Afghanistan: è la stima\ndi dirigenti americani e occidentali, scrive il New York Times.   \n\t\t\t\tL'ultima stima pubblica del governo Biden risale a novembre,\nquando il capo dello stato maggiore congiunto Mark Milley parlo'\ndi oltre 100 mila soldati morti e feriti da ambo le parti. A far\nimpennare i numeri gli scontri a Soledar e a Bakhmut, con\nl'invio in prima linea delle truppe meno preparate. (ANSA).   \n\t\t\t\t          ",
        "ranked": 35,
        "placed": "Esteri",
        "epoch": 1675462525.7290044,
        "language": "IT",
        "source": "ANSA"
    },
    {
        "title": "Perù: Parlamento respinge nuovo anticipo delle elezioni",
        "date_raw": "Fri, 3 Feb 2023 04:09:39 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/02/03/peru-parlamento-respinge-nuovo-anticipo-delle-elezioni_9fb25332-946b-455b-83e0-a4de79473a12.html",
        "subtitle": "Alla fine del 2023 per placare l'ondata di proteste",
        "content": "\n            \n            (ANSA) - LIMA, 02 FEB - Il parlamento peruviano ha respinto\nuna nuova proposta per anticipare le elezioni alla fine di\nquest'anno, che prevedeva anche lo svolgimento di un referendum\nsu un'assemblea costituente nella speranza di calmare l'attuale\nondata di proteste.   \n\t\t\t\t   Il disegno di legge, presentato dal partito di sinistra Peru\nLibre, è stato respinto da 75 deputati, mentre 48 hanno votato a\nfavore e due si sono astenuti. (ANSA).   \n\t\t\t\t          ",
        "ranked": 34,
        "placed": "Esteri",
        "epoch": 1675462525.7415318,
        "language": "IT",
        "source": "ANSA"
    },
    {
        "title": "Cina:da lunedì stop restrizioni viaggi per Hong Kong e Macao",
        "date_raw": "Fri, 3 Feb 2023 13:10:00 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/02/03/cinada-lunedi-stop-restrizioni-viaggi-per-hong-kong-e-macao_c9445ccd-d470-402e-9eef-dda2ab222744.html",
        "subtitle": "Rimosse anche le ultime misure della 'tolleranza zero' al Covid",
        "content": "La Cina riprenderà da lunedì 6 febbraio i viaggi transfrontalieri senza limitazioni con le sue regioni amministrative speciali di Hong Kong e Macao per la prima volta in tre anni, abbattendo le quote al transito dei confini esistenti ed eliminando il test obbligatorio per il Covid-19 richiesto prima della partenza.    Oltre al ritorno dei tour di gruppo, è previsto anche che il numero dei posti di blocco doganali torni ai livelli pre-pandemia, ha dichiarato l'Ufficio cinese per gli affari di Hong Kong e Macao in una dichiarazione sul suo sito web.    Dopo la riapertura dei suoi confini al mondo resa operativa l'8 gennaio, la Cina aveva mantenuto operativo un sistema di quote e l'obbligo di test per il Covid a carico dei viaggiatori tra la terraferma, Hong Kong e Macao.    L'annuncio di Pechino è maturato all'indomani del lancio da parte di Hong Kong di una campagna promozionale comprensiva di 500.000 voli gratuiti per attirare visitatori, aziende e investitori nell'hub finanziario dopo più di tre anni di restrizioni rigide per contenere la pandemia. Hong Kong è stata in gran parte isolata negli ultimi tre anni nel tentativo di contenere il virus, con quarantena obbligatoria fino a tre settimane per le persone in arrivo, nonché test e screening intensivi.    L'ex colonia britannica ha seguito da vicino la politica cinese della 'tolleranza zero' al Covid fino alla metà del 2022, quando decise di avviare l'allentamento delle misure.    ",
        "ranked": 33,
        "placed": "Esteri",
        "epoch": 1675462525.7541015,
        "language": "IT",
        "source": "ANSA"
    },
    {
        "title": "Cremlino, 'una bufala' offerta Usa del 20% dell'Ucraina",
        "date_raw": "Fri, 3 Feb 2023 12:46:06 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/03/cremlino-una-bufala-offerta-usa-del-20-dellucraina_593a7957-3e77-4066-a5e3-bf3b2cc5bfad.html",
        "subtitle": "Lo ha dichiarato Peskov",
        "content": "\n            \n            (ANSA) - MOSCA, 03 FEB - E' \"una bufala\" la notizie\npubblicata da Newseek secondo la quale gli Usa avrebbero offerto\nalla Russia il 20 per cento del territorio dell'Ucraina per\narrivare alla pace. Lo ha detto il portavoce del Cremlino Dmitry\nPeskov, citato dall'agenzia Ria Novosti. (ANSA).   \n\t\t\t\t          ",
        "ranked": 28,
        "placed": "Esteri",
        "epoch": 1675462525.7868295,
        "language": "IT",
        "source": "ANSA"
    },
    {
        "title": "Cina,verifiche in corso ma evitare clamori su pallone spia",
        "date_raw": "Fri, 3 Feb 2023 11:49:19 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/02/03/cinaverifiche-in-corso-ma-evitare-clamori-su-pallone-spia_5fa4bdd1-520f-4df5-bfde-f9cabdecf37b.html",
        "subtitle": "'fare congetture non aiuterà a risolvere la questione'",
        "content": "\n            \n            (ANSA) - PECHINO, 03 FEB - La Cina sta lavorando per\nverificare i fatti relativi alle affermazioni statunitensi\nsecondo cui Pechino avrebbe fatto volare un pallone spia sul suo\nterritorio, mettendo in guardia contro \"esagerazioni\" sulla\nquestione. \"La verifica è in corso\", ha commentato la portavoce\ndel ministero degli Esteri Mao Ning, aggiungendo che \"fino a\nquando i fatti non saranno chiari, fare congetture e gonfiare la\nquestione non aiuterà a risolverla adeguatamente\". (ANSA).   \n\t\t\t\t          ",
        "ranked": 25,
        "placed": "Esteri",
        "epoch": 1675462525.7999403,
        "language": "IT",
        "source": "ANSA"
    },
    {
        "title": "Usa,pallone spia cinese sorvola base con missili nucleari",
        "date_raw": "Fri, 3 Feb 2023 12:46:31 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/02/03/usapallone-spia-cinese-sorvola-base-con-missili-nucleari_89c2e81a-5d9c-42ea-8de8-8e5e8f0054e6.html",
        "subtitle": "Sopra la Malmstrom Air Force Base di Billings, nel Montana",
        "content": "\n            \n            (ANSA) - ROMA, 03 FEB - Il pallone aerostatico spia cinese\navvistato sopra gli Stati Uniti continentali e monitorato dal\nPentagono ha sorvolato uno dei tre campi di missili nucleari\namericani, la Malmstrom Air Force Base di Billings, nel Montana.   \n\t\t\t\tLo scrivono i media americani. Funzionari della Difesa hanno\ndichiarato che il Pentagono ha deciso di non abbatterlo a causa\ndel rischio di danni per le persone a terra a causa della caduta\ndi detriti. Hanno aggiunto che il pallone sta volando al di\nsopra del traffico aereo civile e al di sotto dello \"spazio\nesterno\", ma non hanno voluto specificare quanto in alto si\ntrovi. (ANSA).   \n\t\t\t\t          ",
        "ranked": 29,
        "placed": "Esteri",
        "epoch": 1675462525.8276336,
        "language": "IT",
        "source": "ANSA"
    },
    {
        "title": "Parigi 2024: Casa Bianca, stop atleti russi e bielorussi",
        "date_raw": "Fri, 3 Feb 2023 13:08:08 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/02/03/parigi-2024-casa-bianca-stop-atleti-russi-e-bielorussi_f10fceed-68b1-49ea-9c33-be67097bb583.html",
        "subtitle": "\"A meno che non sia chiaro che non rappresentino i loro paesi\"",
        "content": "Gli Usa sostengono il blocco degli atleti russi e bielorussi alle Olimpiadi di Parigi del 2024 a meno che non sia \"assolutamente chiaro\" che non rappresentino i rispettivi paesi: lo ha detto la portavoce della Casa Bianca Katerine Jean-Pierre. Se il Comitato olimpico internazionale consentirà agli atleti russi e bielorussi di partecipare, l'uso di bandiere, emblemi o inni ufficiali russi o bielorussi dovrebbe essere vietato, ha aggiunto.    ",
        "ranked": 30,
        "placed": "Esteri",
        "epoch": 1675462525.8398335,
        "language": "IT",
        "source": "ANSA"
    },
    {
        "title": "Usa, atleti russi e bielorussi a Parigi 2024 solo senza bandiere",
        "date_raw": "Fri, 3 Feb 2023 10:04:22 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/02/03/il-veto-usa-no-agli-atleti-russi-e-bielorussi-a-parigi-2024_43eddae5-3f69-4d1f-88f2-9a4362e34a2f.html",
        "subtitle": "Almeno che non sia 'assolutamente chiaro' che non rappresentino i rispettivi paesi",
        "content": "Gli Usa sostengono il blocco degli atleti russi e bielorussi alle Olimpiadi di Parigi del 2024 a meno che non sia \"assolutamente chiaro\" che non rappresentino i rispettivi paesi: lo ha detto la portavoce della Casa Bianca Katerine Jean-Pierre. Se il Comitato olimpico internazionale consentirà agli atleti russi e bielorussi di partecipare, l'uso di bandiere, emblemi o inni ufficiali russi o bielorussi dovrebbe essere vietato, ha aggiunto.Jean-Pierre ha ricordato che gli Stati Uniti hanno sostenuto \"la sospensione degli organi di governo nazionale dello sport della Russia e della Bielorussia dalle Federazioni sportive internazionali; la rimozione di individui strettamente allineati con gli stati russo e bielorusso, inclusi funzionari governativi, da posizioni di influenza e federazioni sportive internazionali, come consigli di amministrazione e comitati organizzatori\". E hanno \"incoraggiato le organizzazioni sportive nazionali e internazionali a sospendere le trasmissioni di competizioni sportive in Russia e Bielorussia\".",
        "ranked": 31,
        "placed": "Esteri",
        "epoch": 1675462525.8505678,
        "language": "IT",
        "source": "ANSA"
    },
    {
        "title": "007 Kiev: 'Putin, conquistare Lugansk-Donetsk entro marzo'",
        "date_raw": "Fri, 3 Feb 2023 12:45:26 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/03/007-kiev-putin-conquistare-lugansk-donetsk-entro-marzo_d181cf2b-e09b-4b86-8acb-9db7e0230dcc.html",
        "subtitle": "Gaidai, numero attacchi russi nella regione si è intensificato",
        "content": "\n            \n            (ANSA) - ROMA, 03 FEB - Secondo l'intelligence ucraina,\nVladimir Putin ha ordinato al suo esercito di impadronirsi entro\nmarzo delle regioni di Lugansk e Donetsk. E sul terreno\neffettivamente si registra \"un'intensificazione degli attacchi\nrussi, in particolare nel Lugansk\", ha dichiarato alle tv\nucraine il governatore Sergy Gaidai. \"Gli occupanti sono\ndiventati più attivi sul fronte orientale. In particolare nella\nregione di Luhansk, gli occupanti stanno raccogliendo ancora più\nriserve\". \"I russi stanno disattivando Internet mobile nella\nparte occupata del Lugansk per  paura che i residenti locali\ndenuncino il movimento di attrezzature\", ha aggiunto. (ANSA).   \n\t\t\t\t          ",
        "ranked": 26,
        "placed": "Esteri",
        "epoch": 1675462525.875246,
        "language": "IT",
        "source": "ANSA"
    },
    {
        "title": "Stoltenberg, Russia rispetti obblighi New Start",
        "date_raw": "Fri, 3 Feb 2023 13:09:40 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/03/stoltenberg-russia-rispetti-obblighi-new-start_1d9df04d-88a3-4063-8778-4889c2ad4b82.html",
        "subtitle": "Lo ha dichiarato su Twitter il segretario generale della Nato",
        "content": "\"Gli alleati della Nato concordano sul fatto che il Trattato New Start contribuisce alla stabilità internazionale. Notiamo con preoccupazione che la Russia non ha rispettato gli obblighi giuridicamente vincolanti, anche in materia di ispezioni, e chiediamo alla Russia di adempiere agli obblighi previsti dal Trattato\". Lo dichiara su Twitter il segretario generale della Nato Jens Stoltenberg.   ",
        "ranked": 24,
        "placed": "Esteri",
        "epoch": 1675462525.8864071,
        "language": "IT",
        "source": "ANSA"
    },
    {
        "title": "Usa invita Tunisia a processo democratico più inclusivo",
        "date_raw": "Fri, 3 Feb 2023 08:49:35 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/africa/2023/02/03/usa-invita-tunisia-a-processo-democratico-piu-inclusivo_cfd32c6e-3344-404e-a1d7-d329db257e55.html",
        "subtitle": "Nuovo ambasciatore Usa Hood presenta le credenziali a Saied",
        "content": "\n            \n            (ANSA) - TUNISI, 03 FEB - \"La bassa affluenza alle urne in\nTunisia riflette il disperato bisogno che il governo si impegni\nin un percorso più inclusivo in futuro\": lo ha detto ai media\ntunisini il ;;portavoce del Dipartimento di Stato americano\nVedant Patel in coincidenza con la nomina del nuovo\nambasciatore, aggiungendo che le elezioni rappresentano \"un\naltro passo nell'importante ed essenziale processo di ripristino\ndei controlli e degli equilibri democratici del Paese\".   \n\t\t\t\t   Patel ha inoltre assicurato che gli Stati Uniti\n\"continueranno a sostenere le aspirazioni del popolo tunisino\nper un governo democratico e responsabile che preservi i diritti\numani e le libertà fondamentali, compresa la libertà di\nespressione, e protegga anche lo spazio della società civile\". \n   L'ambasciatore degli Stati Uniti Joey Hood, appena arrivato\nin Tunisia, ha presentato ieri le sue credenziali al presidente\nKais Saied. L'ambasciatore Hood ha sottolineato in un tweet di\nessere impaziente \"di lavorare sui legami storici e di lunga\ndata delle nostre due nazioni\". (ANSA).   \n\t\t\t\t          ",
        "ranked": 32,
        "placed": "Esteri",
        "epoch": 1675462525.9096289,
        "language": "IT",
        "source": "ANSA"
    },
    {
        "title": "Michel a Kiev, sostegno a ogni fase del viaggio verso l'Ue",
        "date_raw": "Fri, 3 Feb 2023 13:32:02 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/03/michel-a-kiev-sostegno-a-ogni-fase-del-viaggio-verso-lue_edbad030-5a21-480d-ba8a-d9f99e39e43e.html",
        "subtitle": "Oggi il vertice con Zelensky, von der Leyen e Borrell",
        "content": "\"Di nuovo a Kiev per il vertice Ue-Ucraina con Volodymyr Zelensky, Ursula von der Leyen e Josep Borrell. Non ci sarà tregua nella nostra determinazione\". Lo scrive in un tweet il presidente del Consiglio europeo, Charles Michel. \"Vi sosterremo - aggiunge - in ogni fase del vostro viaggio verso l'Ue\".   ",
        "ranked": 27,
        "placed": "Esteri",
        "epoch": 1675462525.9207907,
        "language": "IT",
        "source": "ANSA"
    },
    {
        "title": "Ft, alleati Ucraina spingono Fmi a prestito 14-16 miliardi",
        "date_raw": "Fri, 3 Feb 2023 12:43:10 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/03/ft-alleati-ucraina-spingono-fmi-a-prestito-14-16-miliardi_995e2ee5-5cf7-4888-8e86-56b692fd38dc.html",
        "subtitle": "Incontro tra funzionari Fondo e Kiev a metà febbraio",
        "content": "\n            \n            (ANSA) - ROMA, 03 FEB - Gli alleati dell'Ucraina stanno\nspingendo il Fondo monetario internazionale (Fmi) a finalizzare\ni piani per un programma di prestiti multimiliardario, scrive il\nFinancial Times. I rappresentanti del Fmi dovrebbero incontrare\ni funzionari ucraini a metà febbraio per portare avanti i\ncolloqui su un prestito da 14 a 16 miliardi di dollari, afferma\nil quotidiano, citando funzionari vicini al dossier. (ANSA).   \n\t\t\t\t          ",
        "ranked": 20,
        "placed": "Esteri",
        "epoch": 1675462525.943667,
        "language": "IT",
        "source": "ANSA"
    },
    {
        "title": "Usa:va a casa nonna morta,polizia pensa sia un ladro e lo uccide",
        "date_raw": "Fri, 3 Feb 2023 13:09:06 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/02/03/usava-a-casa-nonna-mortapolizia-pensa-sia-un-ladro-e-lo-uccide_37b0dac5-3718-4fcf-93e0-278d477243f3.html",
        "subtitle": "L'uomo, di 28 anni, è stato colpito alla testa",
        "content": "E' entrato a casa della nonna morta per ripulire l'appartamento, ma la polizia lo ha scambiato per un ladro e gli ha sparato uccidendolo: Joe Frasure Jr, 28 anni, è morto martedì a Wyoming, in Ohio, dopo essere stato portato in ospedale lunedì. Lo riportano i media statunitensi sottolineando che l'uccisione è l'ultima di una serie di controverse azioni da parte della polizia in tutti gli Stati Uniti.    La polizia ha dichiarato che gli agenti sospettavano che Frasure fosse un ladro dopo la chiamata di un vicino secondo il quale l'abitazione avrebbe dovuto essere vuota. La famiglia di Frasure invece ha spiegato che il giovane stava semplicemente ripulendo l'appartamento dopo la morte della nonna. Quando gli agenti sono arrivati, hanno visto Frasure e suo padre sul retro dell'edificio. Secondo la polizia, Frasure non ha seguito gli ordini, scappando e cercando di lasciare l'area su un minivan.    Frasure è stato colpito almeno una volta alla testa. È stato trasportato all'University of Cincinnati Medical Center, dove è morto.    ",
        "ranked": 19,
        "placed": "Esteri",
        "epoch": 1675462525.955977,
        "language": "IT",
        "source": "ANSA"
    },
    {
        "title": "Medvedev, la fine dell'Ucraina è inevitabile",
        "date_raw": "Fri, 3 Feb 2023 12:44:17 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/03/medvedev-la-fine-dellucraina-e-inevitabile_b9af30e6-bb8d-4a19-9257-fe732b1c9850.html",
        "subtitle": "'Sarà gettata nella pattumiera della storia'",
        "content": "\n            \n            (ANSA) - ROMA, 03 FEB - La prospettiva del \"completo\nfallimento dello Stato ucraino\" e della sua \"inevitabile fine\"\ne' chiaramente visibile e l'Occidente assistera' silenziosamente\nalla \"morte\" dell'Ucraina. Lo ha scritto su Telegram  il\nvicepresidente del Consiglio di sicurezza russo Dmitry Medvedev.   \n\t\t\t\tL'Ucraina \"aspetta il triste destino\" delle colonie \"che una\nvolta erano state violentate nella forma più perversa, e poi\ngettate a morire nella pattumiera putrescente della storia\", ha\naggiunto. A suo avviso, la \"camarilla di Kiev\" non è imbarazzata\ndalla rovina del Paese. (ANSA).   \n\t\t\t\t          ",
        "ranked": 23,
        "placed": "Esteri",
        "epoch": 1675462525.9670103,
        "language": "IT",
        "source": "ANSA"
    },
    {
        "title": "Kiev, case bombardate con munizioni a grappolo in Donetsk",
        "date_raw": "Fri, 3 Feb 2023 12:07:37 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/03/kiev-case-bombardate-con-munizioni-a-grappolo-in-donetsk_43c5bcb2-47b2-4934-9a25-4de2955f6646.html",
        "subtitle": "'Colpite 30 abitazioni, distrutte linee elettriche'",
        "content": "\n            \n            (ANSA) - ROMA, 03 FEB - Secondo le autorità ucraine,\nl'esercito russo ha bombardato Pokrovsk, nella regione di\nDonetsk, usando munizioni a grappolo ad alto potenziale\nesplosivo vietate: i residenti hanno riferito di aver sentito 40\nesplosioni. Lo scrive Rbc-Ucraina.   \n\t\t\t\t   \"Il territorio del parco e una zona residenziale di Pokrovsk\nsono finiti sotto il fuoco degli occupanti. A seguito di circa\n40 esplosioni, più di 30 case private ed edifici commerciali\nsono stati danneggiati. Anche le linee elettriche e veicoli\ncivili sono stati distrutti\". (ANSA).   \n\t\t\t\t          ",
        "ranked": 18,
        "placed": "Esteri",
        "epoch": 1675462525.9996433,
        "language": "IT",
        "source": "ANSA"
    },
    {
        "title": "Cremlino, 'embargo derivati petrolio porterà squilibri'",
        "date_raw": "Fri, 3 Feb 2023 12:46:04 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/03/cremlino-embargo-derivati-petrolio-portera-squilibri_301e4567-5a04-42ec-9785-05308a28d54d.html",
        "subtitle": "Entrerà in vigore il 5 febbraio",
        "content": "\n            \n            (ANSA) - MOSCA, 03 FEB - L'embargo europeo sui prodotti\npetroliferi raffinati, che deve entrare in vigore il 5 febbraio,\nporterà \"ulteriori squilibri sui mercati\", dopo quello già\napplicato sul petrolio russo esportato via mare, lo scorso\ndicembre.  Lo ha detto il portavoce del Cremlino, Dmitry Peskov,\ncitato dalla Tass. (ANSA).   \n\t\t\t\t          ",
        "ranked": 22,
        "placed": "Esteri",
        "epoch": 1675462526.0105822,
        "language": "IT",
        "source": "ANSA"
    },
    {
        "title": "Ucraina: bombardato distretto Izyum, uccisi due fratelli",
        "date_raw": "Fri, 3 Feb 2023 11:58:07 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/03/ucraina-bombardato-distretto-izyum-uccisi-due-fratelli_62a143ec-0a23-4910-b96b-5a6e6a3ddb53.html",
        "subtitle": "Nelle ultime 24 ore numerosi attacchi russi nel Donbass",
        "content": "\n            \n            (ANSA) - ROMA, 03 FEB - Un bombardamento russo nelle prime\nore del mattino ha colpito abitazioni private nella città di\nBarvinkovo, nel distretto orientale di Izyum, uccidendo due\nfratelli e ferendo il padre. Lo ha reso noto il capo\ndell'amministrazione militare regionale di Kharkiv Oleg\nSynegubov, come riporta Unian.\"Oggi, intorno alle 4,30, il\nnemico ha bombardato la città di Barvinkovo. Due fratelli, di 49\ne 42 anni, sono stati uccisi. Il padre, di 70 anni, è rimasto\nferito\", ha dichiarato Synegubov. Nelle ultime 24 ore ci sono\nstati numerosi attacchi russi in varie parti dell'Ucraina.   \n\t\t\t\t(ANSA).   \n\t\t\t\t          ",
        "ranked": 21,
        "placed": "Esteri",
        "epoch": 1675462526.0214891,
        "language": "IT",
        "source": "ANSA"
    },
    {
        "title": "Michel, 'futuro dell'Ucraina è in Ue, destino è comune'",
        "date_raw": "Fri, 3 Feb 2023 15:29:29 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/03/michel-futuro-dellucraina-e-in-ue-destino-e-comune_8c3322af-bd7e-4394-8ec9-ba979408f02b.html",
        "subtitle": "'Il Cremlino non ci intimidisce e non lo farà'",
        "content": "\n            \n            (ANSA) - BRUXELLES, 03 FEB - \"L'Ucraina è l'Europa e l'Europa\nè l'Ucraina. Non siamo intimiditi dal Cremlino e non lo saremo.   \n\t\t\t\tIl futuro dell'Ucraina è nell'Unione europea. Il vostro destino\nè il nostro destino ed è per questo che siamo qui, per stare al\nvostro fianco\". Lo ha detto il presidente del Consiglio Ue\nCharles Michel in conferenza stampa da Kiev con il presidente\nVolodymyr Zelensky. (ANSA).   \n\t\t\t\t          ",
        "ranked": 13,
        "placed": "Esteri",
        "epoch": 1675462526.0430079,
        "language": "IT",
        "source": "ANSA"
    },
    {
        "title": "Siria:Sana,al via restauro museo Palmyra danneggiato da Isis",
        "date_raw": "Fri, 3 Feb 2023 12:41:39 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/02/03/siriasanaal-via-restauro-museo-palmyra-danneggiato-da-isis_3396df28-ee76-4514-bddb-204b6beef17f.html",
        "subtitle": "Nuova area di settemila metri quadri",
        "content": "\n            \n            (ANSAMed) - BEIRUT, 03 FEB - Il governo siriano ha annunciato\nl'avvio dei lavori preliminari per il restauro del museo\nnazionale di Palmyra, sito archeologico nel deserto siriano e\nrisalente all'epoca romana, danneggiato da miliziani dell'Isis\nnel 2015.   \n\t\t\t\t   Lo riferisce l'agenzia governativa siriana Sana, citando un\ncomunicato della Direzione nazionale siriana delle antichità.   \n\t\t\t\t   Fondato nel 1961 all'entrata della città moderna di Tadmor,\nil museo di Palmyra raccoglie numerosi reperti ritrovati nel\nsito archeologico, patrimonio dell'umanità per l'Unesco.   \n\t\t\t\t   Nel contesto del conflitto armato siriano scoppiato nel 2011\ne per timore di distruzioni, centinaia di statue e reperti del\nsito siriano, situato 240 km a nord-est di Damasco, erano stati\ntrasferiti in altre località già prima dell'assalto finale\ndell'Isis nel 2015.   \n\t\t\t\t   Nell'estate di quell'anno, proprio l'anfiteatro di Palmyra\nera stato scelto dall'Isis come luogo scenografico per\nriprendere in video la barbara uccisione di Khaled al Asaad, ex\ndirettore del sito archeologico.   \n\t\t\t\t    Dal maggio di quell'anno e per diverse settimane, miliziani\ndell'Isis avevano distrutto, danneggiato e trafugato diverse\nopere del sito di Palmyra che comprende, tra le altre cose, la\nvia colonnata, il santuario di Nabu, le Terme di Diocleziano, il\nteatro e l'agorà.   \n\t\t\t\t      Secondo la Sana, in queste settimane sono cominciati i\nlavori preliminari per gettare le basi del restauro vero e\nproprio dell'edificio del museo, esteso per oltre 7mila metri\nquadrati e circondato da un giardino anch'esso con una funzione\ndi esposizione di manufatti e opere dell'antichità. (ANSAMed).   \n\t\t\t\t          ",
        "ranked": 16,
        "placed": "Esteri",
        "epoch": 1675462526.0541747,
        "language": "IT",
        "source": "ANSA"
    },
    {
        "title": "Bozza leader Ue, per maggiori rimpatri si usino tutte leve",
        "date_raw": "Fri, 3 Feb 2023 12:42:02 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/03/bozza-leader-ue-per-maggiori-rimpatri-si-usino-tutte-leve_10f54b61-e084-4486-ab37-df026e51cb8f.html",
        "subtitle": "'Diplomazia ma anche lo sviluppo, il commercio e i visti'",
        "content": "\n            \n            (ANSA) - BRUXELLES, 03 FEB - \"Il Consiglio Europeo ricorda\nl'importanza di una politica dell'Ue unificata, globale ed\nefficace in materia di rimpatrio e riammissione, nonché di un\napproccio integrato alla reintegrazione. È necessaria un'azione\nrapida per assicurare rimpatri effettivi, dall'Ue e dai Paesi\nterzi lungo le rotte, verso i Paesi di origine, utilizzando come\nleva tutte le politiche, gli strumenti e i mezzi pertinenti\ndell'Ue, tra cui la diplomazia, lo sviluppo, il commercio e i\nvisti, nonché la migrazione legale e gli investimenti\". Lo si\nlegge nell'ultima bozza di conclusioni del Consiglio Europeo di\nsettimana prossima. (ANSA).   \n\t\t\t\t          ",
        "ranked": 17,
        "placed": "Esteri",
        "epoch": 1675462526.0689898,
        "language": "IT",
        "source": "ANSA"
    },
    {
        "title": "La Germania autorizza l'invio di Leopard 1 a Kiev",
        "date_raw": "Fri, 3 Feb 2023 13:30:53 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/03/la-germania-autorizza-linvio-di-leopard-1-a-kiev_31705bcc-64ae-4393-9225-0340868ae343.html",
        "subtitle": "Già autorizzato invio di 14 Leopard 2",
        "content": "\n            \n            (ANSA) - BERLINO, 03 FEB - Il governo tedesco ha autorizzato\ni produttori a inviare carri armati Leopard 1 in Ucraina. Lo\nriporta la Dpa.   \n\t\t\t\t\"Posso confermare che la licenza per l'export è stata data\", ha\nrisposto il portavoce del governo Steffen Hebestreit in\nconferenza stampa a Berlino. Finora la Germania aveva\nautorizzato l'invio di 14 Leopard 2 dall'equipaggiamento della\nBundeswehr. (ANSA).   \n\t\t\t\t          ",
        "ranked": 15,
        "placed": "Esteri",
        "epoch": 1675462526.085252,
        "language": "IT",
        "source": "ANSA"
    },
    {
        "title": "Zelensky, l'Ue sosterrà il nostro piano di pace",
        "date_raw": "Fri, 3 Feb 2023 15:40:23 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/03/zelensky-lue-sosterra-il-nostro-piano-di-pace_ee8cdbb2-5aee-4e20-ba19-9b7108c582cd.html",
        "subtitle": "'Unico progetto per recuperare sicurezza in Europa'",
        "content": "\n            \n            (ANSA) - BRUXELLES, 03 FEB - \"Nel corso dei nostri negoziati\noggi abbiamo discusso l'attuazione del nostro piano di pace, che\nl'Ue sosterrà, perché è l'unico progetto comprensivo per\nrecuperare l'architettura di sicurezza in Europa distrutta dalla\nRussia\". Lo ha detto il presidente ucraino Volodymyr Zelensky in\nconferenza stampa con Charles Michel e Ursual von der Leyen.   \n\t\t\t\t(ANSA).   \n\t\t\t\t          ",
        "ranked": 11,
        "placed": "Esteri",
        "epoch": 1675462526.0996025,
        "language": "IT",
        "source": "ANSA"
    },
    {
        "title": "'Usa valutano se cancellare la visita di Blinken in Cina'",
        "date_raw": "Fri, 3 Feb 2023 15:43:46 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/02/03/usa-valutano-se-cancellare-la-visita-di-blinken-in-cina_6aba3d00-85ad-43dc-8dbf-79a66fb3185d.html",
        "subtitle": "Bloomberg: 'L'altra ipotesi è posticiparla'",
        "content": "\n            \n            (ANSA) - NEW YORK, 03 FEB - L'amministrazione Biden sta\nvalutando se cancellare o posticipare il viaggio del segretario\ndi Stato Antony Blinken in Cina dopo il pallone spia cinese\nvicino a un sito nucleare in Montana. Lo riporta l'agenzia\nBloomberg citando alcune fonti. Il pallone spia ha suscitato la\nrabbia dei repubblicani in Congresso, secondo i quali mostra\ncome le recente aperture diplomatiche di Pechino non sono un\ncambio di politica. (ANSA).   \n\t\t\t\t          ",
        "ranked": 10,
        "placed": "Esteri",
        "epoch": 1675462526.1151013,
        "language": "IT",
        "source": "ANSA"
    },
    {
        "title": "Cina, pallone aerostatico visto in Usa è per ricerche meteo",
        "date_raw": "Fri, 3 Feb 2023 15:08:51 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/02/03/cina-pallone-aerostatico-visto-in-usa-e-per-ricerche-meteo_2fc786a7-e646-4bc2-9f3d-a5d02646ca57.html",
        "subtitle": "Ministero Esteri, uso civile",
        "content": "\n            \n            (ANSA) - PECHINO, 03 FEB - La Cina afferma che il \"pallone\naerostatico\" rilevato sugli Stati Uniti, secondo alcuni un\npallone spia, è a uso civile per \"ricerche meteorologiche e\nscientifiche\". Lo si legge in una nota serale del ministero\ndegli Esteri. (ANSA).   \n\t\t\t\t          ",
        "ranked": 14,
        "placed": "Esteri",
        "epoch": 1675462526.1256928,
        "language": "IT",
        "source": "ANSA"
    },
    {
        "title": "Zelensky, nostra integrazione nell'Ue è irreversibile",
        "date_raw": "Fri, 3 Feb 2023 15:35:02 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/03/zelensky-nostra-integrazione-nellue-e-irreversibile_9e339998-0f2a-4a17-a51b-549bd13bf213.html",
        "subtitle": "'Ucraini e tutti gli europei più forti quest'anno'",
        "content": "\n            \n            (ANSA) - BRUXELLES, 03 FEB - \"Gli ucraini e tutti gli europei\nsiamo diventati più forti quest'anno, la Russia non ci ha potuto\nconquistare. Questi giorni ci mostrano che la nostra\nintegrazione è irreversibile\". Lo ha detto il presidente ucraino\nVolodymyr Zelensky in conferenza stampa con Charles Michel e\nUrsula von der Leyen. (ANSA).   \n\t\t\t\t          ",
        "ranked": 12,
        "placed": "Esteri",
        "epoch": 1675462526.1375887,
        "language": "IT",
        "source": "ANSA"
    },
    {
        "title": "Cisgiordania: Wafa, palestinese ucciso vicino Nablus",
        "date_raw": "Fri, 3 Feb 2023 17:13:44 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/02/03/cisgiordania-wafa-palestinese-ucciso-vicino-nablus_82b81328-56ad-4f38-aac7-d3960b5c9336.html",
        "subtitle": "Radio militare israeliana, si è avventato contro i soldati",
        "content": "\n            \n            (ANSA) - TEL AVIV, 03 FEB - Un palestinese è stato ucciso nel\npomeriggio nei pressi del check point militare di Hawara vicino\na Nablus in Cisordania. Lo riferisce l'agenzia Wafa spiegando\nche \"è morto dopo essere stato colpito dall'esercito\ndell'occupazione israeliano\". La Wafa ha identificato il\npalestinese in Abdullah Samih Kalalwa (25 anni)originario di\nJenin. La Radio militare israeliana ha detto che \"l'uomo si è\navventato contro i soldati ignorando i loro spari di\navvertimento in aria e che quindi ha cercato di impadronirsi di\nun'arma dei militari. Poi è stato colpito\". La stessa fonte ha\naggiunto che \"l'uomo era disarmato\". (ANSA).   \n\t\t\t\t          ",
        "ranked": 6,
        "placed": "Esteri",
        "epoch": 1675462526.1545877,
        "language": "IT",
        "source": "ANSA"
    },
    {
        "title": "Zelensky, 'non lasciamo Bakhmut, è la nostra fortezza'",
        "date_raw": "Fri, 3 Feb 2023 15:57:03 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/03/zelensky-non-lasciamo-bakhmut-e-la-nostra-fortezza_f35cb24f-1ad1-4789-8d91-263f81e2bd71.html",
        "subtitle": "Chi è caduto lì è un eroe, combatteremo il più a lungo possibile",
        "content": "\n            \n            (ANSA) - BRUXELLES, 03 FEB - \"Non abbandoneremo Bakhmut, è la\nnostra fortezza, chi è caduto lì è un eroe, combatteremo il più\na lungo possibile\". Lo ha detto il presidente ucraino Volodymyr\nZelensky in conferenza stampa con Charles Michel e Ursual von\nder Leyen. (ANSA).   \n\t\t\t\t          ",
        "ranked": 8,
        "placed": "Esteri",
        "epoch": 1675462526.1652327,
        "language": "IT",
        "source": "ANSA"
    },
    {
        "title": "Belgio: studia proroga di altri tre reattori nucleari",
        "date_raw": "Fri, 3 Feb 2023 15:45:08 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/03/belgio-studia-proroga-di-altri-tre-reattori-nucleari_eb5d2483-756f-4e25-85d4-1e8c5b3ec2e4.html",
        "subtitle": "Dopo l'accordo sul prolungamento di altri due a gennaio",
        "content": "\n            \n            (ANSA) - BRUXELLES, 03 FEB - Il governo del Belgio ha deciso\ndi studiare una proroga per il funzionamento di altri tre\nreattori nucleari. Lo riferiscono i media belgi. Il primo\nministro Alexander De Croo e il ministro dell'Energia Tinne Van\nder Straeten chiederanno a Engie, l'operatore delle centrali\nnucleari, di preparare un dossier sulla sicurezza energetica da\npresentare all'Agenzia federale di controllo nucleare. L'analisi\ndeve essere effettuata entro la fine di marzo, in modo che il\nGoverno possa valutare la sicurezza degli approvvigionamenti del\nPaese per gli inverni del '25-'26 e '26-'27. A inizio gennaio il\ngoverno federale belga e Engie hanno già concluso un accordo per\nestendere per dieci anni il funzionamento di altri due reattori.   \n\t\t\t\t   Prima della crisi energetica il Belgio prevedeva di chiudere\ntutte le proprie centrali nucleari entro il 2025. (ANSA).   \n\t\t\t\t          ",
        "ranked": 9,
        "placed": "Esteri",
        "epoch": 1675462526.2116966,
        "language": "IT",
        "source": "ANSA"
    },
    {
        "title": "Von der Leyen a Zelensky, mantenere ritmo delle riforme",
        "date_raw": "Fri, 3 Feb 2023 16:02:28 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/03/von-der-leyen-a-zelensky-mantenere-ritmo-delle-riforme_ce134bb9-bd58-47b2-b21d-1b327c54d48f.html",
        "subtitle": "'Vostra determinazione è notevole e noi vi sosteniamo'",
        "content": "\n            \n            (ANSA) - BRUXELLES, 03 FEB - \"La vostra determinazione di\nandare avanti nel processo di adesione nell'Ue è notevole,\ncontinueremo a sostenervi in ogni passo: oltre alle riforme\nserve avere un buono storico nell'attuazione e ogni passo avanti\nsarà registrato nel nostro rapporto di autunno\". Lo ha detto la\npresidente della Commissione Europea Ursula von der Leyen in\nconferenza stampa con Volodymyr Zelensky. \"So che manterrete il\nritmo, queste riforme ancoreranno il vostro Paese nel nostro\nmondo libero\". (ANSA).   \n\t\t\t\t          ",
        "ranked": 7,
        "placed": "Esteri",
        "epoch": 1675462526.2275536,
        "language": "IT",
        "source": "ANSA"
    },
    {
        "title": "Usa, visita Blinken in Cina rinviata per pallone-spia",
        "date_raw": "Fri, 3 Feb 2023 17:09:06 +0100",
        "date": "2023-02-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/02/03/usa-visita-blinken-in-cina-rinviata-per-pallone-spia_34eccc6a-bed8-48ad-bc10-58de99566c9c.html",
        "subtitle": "'Il viaggio in questo momento non sarebbe costruttivo'",
        "content": "\n            \n            (ANSA) - WASHINGTON, 03 FEB - La visita in Cina del\nsegretario di stato americano Antony Blinken è stata rinviata\ndopo che il dipartimento della Difesa Usa ha rilevato la\npresenza di un 'pallone-spia' cinese nei cieli americani. Lo ha\ndetto un alto funzionario del dipartimento americano in un\nbriefing con un gruppo ristretto di giornalisti. \"In questo\nmomento una visita a Pechino non sarebbe costruttiva, ma il\nsegretario intende recarsi in Cina alla prima occasione utile\",\nha sottolineato il funzionario. (ANSA).   \n\t\t\t\t          ",
        "ranked": 5,
        "placed": "Esteri",
        "epoch": 1675462526.3167884,
        "language": "IT",
        "source": "ANSA"
    }
]
