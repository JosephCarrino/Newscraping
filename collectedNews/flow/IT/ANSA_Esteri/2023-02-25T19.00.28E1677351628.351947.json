[
    {
        "title": "Pasdaran, 'Iran vuole uccidere Trump, Pompeo e gen. McKenzie'",
        "date_raw": "Sat, 25 Feb 2023 14:44:21 +0100",
        "date": "2023-02-25",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/02/25/pasdaran-iran-vuole-uccidere-trump-pompeo-e-gen.-mckenzie_4d9df67b-1eb2-4f71-8ab8-4b79d1cba864.html",
        "subtitle": "Per l'omicidio del comandante Soleimani nel 2020 a Baghdad",
        "content": "\n            \n            (ANSA) - TEHERAN, 25 FEB - \"L'Iran sta cercando di\nassassinare l'ex presidente degli Stati Uniti Donald Trump,\nl'allora segretario di Stato Mike Pompeo e l'allora comandante\ndel comando centrale (Centcom), gen. Kenneth KcKenzie, per aver\nordinato l'uccisione del comandante dei delle Forze al Quds dei\nGuardiani della Rivoluzione, Ghassem Soleimani\": lo ha\ndichiarato, citato dalla tv di stato iraniana, il comandante\ndelle forze aerospaziali dei Pasdaran, Amirali Hajizadeh. Il\nriferimento è all'uccisione mirata del potente gen. Soleimani,\ncolpito da un drone Usa a Baghdad il 3 gennaio del 2020. (ANSA).   \n\t\t\t\t          ",
        "ranked": 7,
        "placed": "Esteri",
        "epoch": 1677348029.2254937,
        "language": "IT",
        "source": "ANSA"
    },
    {
        "title": "Zeta-Jones e Douglas affittano casa vicino a Buckingham Palace",
        "date_raw": "Sat, 25 Feb 2023 16:45:39 +0100",
        "date": "2023-02-25",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/25/zeta-jones-e-douglas-affittano-casa-vicino-a-buckingham-palace_eee57612-d548-4d42-931c-171d7058fdb1.html",
        "subtitle": "Media, superstar Hollywood in appartamento a St James Palace",
        "content": "\n            \n            (ANSA) - ROMA, 25 FEB - La nota coppia di attori di\nHollywood, Catherine Zeta-Jones ed il marito Michael Douglas, si\nsono trasferiti in un nuovo appartamento all'interno del St\nJames Palace a Londra. A riferirlo è il Daily Mail precisando\nche la loro nuova dimora è a due passi da Buckingham Palace,\nquindi vicino alla casa del re e della regina consorte.   \n\t\t\t\t   I due attori hanno infatti affittato recentemente un\nappartamento proprio nel palazzo più antico di Londra,\ncommissionato da Enrico VIII che essendo a disposizione della\nfamiglia reale viene occasionalmente utilizzato per cerimonie\nsolenni. I costi sono alti, basti pensare che un appartamento\ncon una camera da letto nello stesso palazzo, ma molto più\npiccolo di quello della coppia, è attualmente affittato alla\nmodica cifra di poco meno di 4.000 sterline al mese. E' solo dal\n2015 che è possibile affittare appartamenti all'interno di St.   \n\t\t\t\tJames Palace. (ANSA).   \n\t\t\t\t          ",
        "ranked": 6,
        "placed": "Esteri",
        "epoch": 1677348029.2538617,
        "language": "IT",
        "source": "ANSA"
    },
    {
        "title": "Brexit: 'Re Carlo doveva incontrare von der Leyen su Protocollo'",
        "date_raw": "Sat, 25 Feb 2023 14:40:13 +0100",
        "date": "2023-02-25",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/25/brexit-re-carlo-doveva-incontrare-von-der-leyen-su-protocollo_77c9cef9-c008-452a-96b2-3ef8d0563ea6.html",
        "subtitle": "Inusuale mossa rivelata da Sky News su negoziati lrlanda Nord",
        "content": "\n            \n            (ANSA) - ROMA, 25 FEB - Re Carlo avrebbe dovuto vedere oggi a\nLondra la presidente della Commissione europea Ursula von der\nLeyen, per svolgere un ruolo importante nella parte finale dei\nnegoziati altamente controversi sul protocollo dell'Irlanda del\nNord. Lo riporta Sky News, rivelando un incontro - poi\ncancellato - suggerito dal Numero 10 mentre dopo settimane di\ncolloqui tesi e rabbia crescente tra i conservatori e i Tory, è\nprevisto entro pochi giorni un accordo tra il Regno Unito e l'Ue\nsull'accordo post-Brexit dell'Irlanda del Nord, che potrebbe\nprovocare una grande ribellione.   \n\t\t\t\t   \"Non vi è alcun suggerimento che il re avrebbe preso parte ai\ncolloqui - scrive Sky News - ma avrebbe potuto essere\ninterpretata come una benedizione per i negoziati in una fase\navanzata, o addirittura un'approvazione totale dell'accordo\".   \n\t\t\t\tTuttavia, l'incontro è stato cancellato prima di venerdì.   \n\t\t\t\t   Il piano per sabato prevedeva che Von der Leyen incontrasse\nil primo ministro Rishi Sunak per approvare l'accordo e\nseparatamente che incontrasse il re.   \n\t\t\t\tSi è discusso anche di chiamare l'intesa \"l'accordo di Windsor\",\nconferendogli un'aria di autorità reale, ma il sostegno del re\nsarebbe stato probabilmente profondamente controverso, con il\nrischio per Carlo di rischiare di essere accusato di intervenire\nin politica ancora prima dell'incoronazione.   \n\t\t\t\t   La decisione di organizzare l'incontro sarebbe stata\nconcordata congiuntamente da Downing Street e Buckingham Palace,\nscrive Sky News, aggiungendo che dopo la rivelazione pubblica\ndel piano, fonti del governo britannico hanno affermato che la\nVon der Leyen non avrebbe più dovuto recarsi nel Regno Unito\noggi, e che non sarebbe stato in ogni caso improprio per il re,\nin quanto capo di stato, incontrare un leader europeo in visita.   \n\t\t\t\t   Nessun invito formale è mai stato offerto, ma politici\nbritannici e funzionari ufficiali e di alto livello dell'Ue\nerano a conoscenza dell'evento che avrebbe dovuto svolgersi a\nWindsor oggi pomeriggio. Una fonte vicina ai negoziati afferma\nche il coinvolgimento del re è stato sicuramente un tentativo di\nvendere il protocollo a livello nazionale. (ANSA).   \n\t\t\t\t          ",
        "ranked": 8,
        "placed": "Esteri",
        "epoch": 1677348029.2639823,
        "language": "IT",
        "source": "ANSA"
    },
    {
        "title": "Media, britannici contrari a Meghan a incoronazione di re Carlo",
        "date_raw": "Sat, 25 Feb 2023 17:19:48 +0100",
        "date": "2023-02-25",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/25/media-britannici-contrari-a-meghan-a-incoronazione-di-re-carlo_cb25a822-49c9-4728-8658-1f95c1e3bac3.html",
        "subtitle": "MailOnline, sondaggio rivela anche che non vogliono Andrea",
        "content": "\n            \n            (ANSA) - ROMA, 25 FEB - \"Gli inglesi vogliono che il principe\nHarry partecipi alla cerimonia ufficiale dell'incoronazione del\npadre\", il re Carlo III, il prossimo 6 maggio, ma\n\"preferirebbero che la moglie Meghan e il principe Andrea non si\npresentino\". Lo rivelano alcuni sondaggi pubblicati dal\nMailOnline. In una di queste rilevazioni per conto di Redfield &\nWilton Strategies solo il 38% dei britannici vorrebbe vedere il\nsecondogenito di Carlo e Diana Harry all'evento, il 36% sarebbe\ninvece contrario.   \n\t\t\t\t    Un'assenza che aumenterebbe la frattura tra i Sussex e la\nfamiglia reale, in particolare dopo la pubblicazione del libro\ndi memorie di Harry, Spare, e dopo una serie di interviste\ntelevisive che ha rilasciato per pubblicizzarlo.   \n\t\t\t\t   Secondo la stampa britannica gli amici della coppia sono\nconvinti che i due non prenderanno una decisione definitiva fino\na quando non arriverà un invito formale nella loro casa in\nCalifornia. La coppia si troverebbe dunque in una specie di \n\"limbo\" e starebbe considerando \"milioni di variabili diverse\"\nche influenzano la loro decisione. Harry tuttavia vorrebbe\nessere al fianco del padre nel \"suo giorno più importante\" e\nspera di salvare il suo rapporto teso con la famiglia reale,\nhanno detto al Daily Telegraph fonti vicine al duca.   \n\t\t\t\t   Ma anche se Harry scegliesse di partecipare\nall'incoronazione, non è chiaro se sua moglie Meghan lo seguirà.   \n\t\t\t\tIl giorno cade infatti nel quarto compleanno del figlio della\ncoppia Archie, quindi potrebbe accadere che la duchessa non\nvenga all'evento. (ANSA).   \n\t\t\t\t          ",
        "ranked": 5,
        "placed": "Esteri",
        "epoch": 1677348029.2995648,
        "language": "IT",
        "source": "ANSA"
    }
]
