[
    {
        "title": "Francia: raffinerie ferme e 200 cortei contro il piano pensioni",
        "date_raw": "Tue, 31 Jan 2023 15:07:36 +0100",
        "date": "2023-01-31",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/01/31/francia-raffinerie-ferme-e-200-cortei-contro-il-piano-pensioni_d738d9b5-0b1a-4ccd-8fde-1a0f92e17892.html",
        "subtitle": "Seconda giornata di mobilitazioni, la riforma approda in aula",
        "content": "Seconda giornata di mobilitazione generale dei francesi contro l'impopolare riforma delle pensioni, che vuole aumentare a 64 anni l'età per lasciare il lavoro, contro gli attuali 62. Mentre la legge è da ieri in Assemblée Nationale, con un dibattito dai toni molto accesi, il sindacato promette di portare in piazza più manifestanti del 19 gennaio, quando - secondo i calcoli - furono fra 1 e 2 milioni in circa 200 città. Gli scioperi colpiscono pesantemente i trasporti pubblici, la scuola, la sanità e molto seguita si annuncia la partecipazione nelle raffinerie e nelle centrali elettriche. A Parigi sono attese centinaia di migliaia di manifestanti, questa volta non nel quadrante \"storico\" della protesta in città (République-Bastille) ma nel quartiere di Montparnasse, da place d'Italie a les Invalides. Il ministero dell'Interno ha annunciato lo schieramento di 11.000 fra gendarmi e poliziotti, un migliaio in più rispetto al 19 gennaio. L'atmosfera è tesa in aula - dove ieri è arrivata la riforma ed all'esame delle commissioni - e nelle piazze, dopo che la premier Elisabeth Borne ha annunciato nel fine settimana che l'età pensionabile a 64 \"non è più negoziabile\".   Il leader della France Insoumise, Jean-Luc Mélenchon, lo sostiene in un messaggio pubblicato su Twitter. \"Oggi non è un giorno ordinario - scrive Mélenchon - è il giorno del grande sole del popolo. Difende il suo diritto ad una esistenza umana dinanzi alla casta e al suo governo\". Mélenchon è atteso oggi alla manifestazione di Marsiglia.  ",
        "ranked": 5,
        "placed": "Esteri",
        "epoch": 1675179027.2894838,
        "language": "IT",
        "source": "ANSA"
    }
]
