[
    {
        "title": "Media, britannici contrari a Meghan a incoronazione di re Carlo",
        "date_raw": "Sat, 25 Feb 2023 17:19:48 +0100",
        "date": "2023-02-25",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/25/media-britannici-contrari-a-meghan-a-incoronazione-di-re-carlo_cb25a822-49c9-4728-8658-1f95c1e3bac3.html",
        "subtitle": "MailOnline, sondaggio rivela anche che non vogliono Andrea",
        "content": "\n            \n            (ANSA) - ROMA, 25 FEB - \"Gli inglesi vogliono che il principe\nHarry partecipi alla cerimonia ufficiale dell'incoronazione del\npadre\", il re Carlo III, il prossimo 6 maggio, ma\n\"preferirebbero che la moglie Meghan e il principe Andrea non si\npresentino\". Lo rivelano alcuni sondaggi pubblicati dal\nMailOnline. In una di queste rilevazioni per conto di Redfield &\nWilton Strategies solo il 38% dei britannici vorrebbe vedere il\nsecondogenito di Carlo e Diana Harry all'evento, il 36% sarebbe\ninvece contrario.   \n\t\t\t\t    Un'assenza che aumenterebbe la frattura tra i Sussex e la\nfamiglia reale, in particolare dopo la pubblicazione del libro\ndi memorie di Harry, Spare, e dopo una serie di interviste\ntelevisive che ha rilasciato per pubblicizzarlo.   \n\t\t\t\t   Secondo la stampa britannica gli amici della coppia sono\nconvinti che i due non prenderanno una decisione definitiva fino\na quando non arriverà un invito formale nella loro casa in\nCalifornia. La coppia si troverebbe dunque in una specie di \n\"limbo\" e starebbe considerando \"milioni di variabili diverse\"\nche influenzano la loro decisione. Harry tuttavia vorrebbe\nessere al fianco del padre nel \"suo giorno più importante\" e\nspera di salvare il suo rapporto teso con la famiglia reale,\nhanno detto al Daily Telegraph fonti vicine al duca.   \n\t\t\t\t   Ma anche se Harry scegliesse di partecipare\nall'incoronazione, non è chiaro se sua moglie Meghan lo seguirà.   \n\t\t\t\tIl giorno cade infatti nel quarto compleanno del figlio della\ncoppia Archie, quindi potrebbe accadere che la duchessa non\nvenga all'evento. (ANSA).   \n\t\t\t\t          ",
        "ranked": 10,
        "placed": "Esteri",
        "epoch": 1677400226.7752013,
        "language": "IT",
        "source": "ANSA"
    },
    {
        "title": "El Salvador: trasferiti 2.000 detenuti in nuovo mega carcere",
        "date_raw": "Sat, 25 Feb 2023 18:01:34 +0100",
        "date": "2023-02-25",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/02/25/el-salvador-trasferiti-2.000-detenuti-in-nuovo-mega-carcere_dfaeef72-e082-4588-b16e-0855ca59be64.html",
        "subtitle": "Parte degli arrestati nel quadro dello stato di emergenza",
        "content": "\n            \n            (ANSA) - SAN SALVADOR, 25 FEB - Il governo di El Salvador ha\nannunciato il trasferimento di 2.000 detenuti nel nuovo\ncomplesso carcerario situato a Tecoluca, nel dipartimento di San\nVicente, costruito per ospitare fino a 40.000 reclusi, e\nparticolarmente i membri delle bande criminali con cui si stanno\nconfrontando le forze di sicurezza salvadoregne nel quadro di\nuno stato di emergenza in vigore dal 27 marzo 2022.   \n\t\t\t\t   Il presidente della repubblica, Nayib Bukele, scrive il\nquotidiano El Mundo, ha precisato che nella prigione, denominata\nufficialmente Centro per il confinamento del terrorismo (Cecot),\nsono stati trasferiti membri delle bande Mara Salvatrucha e\nBarrio 18.   \n\t\t\t\t   Via Twitter Bukele ha sottolineato che \"il Cecot sarà la loro\nnuova casa, dove vivranno per decenni, senza essere in grado di\nfare altro danno alla popolazione\".   \n\t\t\t\t   Un portavoce presidenziale ha aggiunto che i 2.000 reclusi\nsono stati trasferiti in autobus dalla prigione di Izalco, nel\ndipartimento di Sonsonate, \"con una rigorosa operazione di\nsicurezza, che ha incluso una ingente scorta e la partecipazione\ndi un elicottero\".   \n\t\t\t\t   I social media del governo salvadoregno hanno anche\npubblicato video riguardanti il trasferimento in cui si vedono i\ndetenuti, scalzi e con indosso pantaloncini bianchi, mentre\nvengono raggruppati prima di salire sugli autobus..   \n\t\t\t\t   La nuova infrastruttura carceraria di Tecoluca si erge su uno\nspazio\nequivalente a quello di 33 campi di calcio. Una volta in\nfunzione disporrà  di un dispositivo di sicurezza con 19 torri\ndi guardia e recinzioni elettrificate a\n15.000 volt,  integrato da 600 uomini dell'esercito e 250 della\npolizia nazionale. (ANSA).   \n\t\t\t\t          ",
        "ranked": 9,
        "placed": "Esteri",
        "epoch": 1677400226.784535,
        "language": "IT",
        "source": "ANSA"
    },
    {
        "title": "Tunisia: società civile in corteo contro il razzismo",
        "date_raw": "Sat, 25 Feb 2023 18:24:24 +0100",
        "date": "2023-02-25",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/africa/2023/02/25/tunisia-societa-civile-in-corteo-contro-il-razzismo_ccd834f0-a85b-461a-ab4f-8c92d3af93f0.html",
        "subtitle": "\"La Tunisia è africana\" hanno affermato i manifestanti",
        "content": "\n            \n            (ANSA) - TUNISI, 25 FEB - Migliaia di simpatizzanti della\nsocietà civile tunisina hanno partecipato oggi a Tunisi alla\nmanifestazione contro il \"fascismo e il razzismo\" in risposta al\ndiscorso del presidente della Repubblica Kais Saied che martedì\nscorso aveva invocato \"misure urgenti da adottare per far fronte\nal fenomeno dell'afflusso di un gran numero di irregolari\nsub-sahariani migranti in Tunisia\".   \n\t\t\t\t   Partito davanti alla sede del Sindacato nazionale dei\ngiornalisti tunisini (Snjt) il corteo è arrivato sulla\ncentralissima Avenue Habib Bourguiba dove gli organizzatori\ndella manifestazione, tra cui il Forum per i diritti economici e\nsociali (Ftdes), il Sindacato dei giornalisti tunisini (Snjt),\nla Lega tunisina per i diritti umani (Ltdh) e l'Associazione\ntunisina delle donne democratiche (Atfd), hanno espresso con\nslogan e canti il loro assoluto sostegno e la solidarietà a\ntutte le vittime di quella che hanno definito \"una campagna\nrazzista\" chiedendo la definizione di criteri oggettivi per\nregolare lo status giuridico di tutte le persone che desiderano\nrisiedere in Tunisia. (ANSA).   \n\t\t\t\t          ",
        "ranked": 7,
        "placed": "Esteri",
        "epoch": 1677400226.8131917,
        "language": "IT",
        "source": "ANSA"
    },
    {
        "title": "Sisma in Turchia: 184 arresti per negligenza costruzione case",
        "date_raw": "Sat, 25 Feb 2023 18:38:44 +0100",
        "date": "2023-02-25",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/25/sisma-in-turchia-184-arresti-per-negligenza-costruzione-case_50f7f371-20f9-401b-8975-95eed4a4c3ab.html",
        "subtitle": "Dpa, governo accusato di non aver controllato standard edilizi",
        "content": "\n            \n            (ANSA) - ROMA, 25 FEB - Almeno 184 persone sono state\narrestate in Turchia per presunta negligenza nella costruzione\ndi edifici crollati durante i devastanti terremoti del 6\nfebbraio. Lo ha reso noto oggi il ministro della Giustizia turco\nBekir Bozdag, scrive la Dpa, ricordando che il governo turco è\nsotto accusa per non aver controllato gli standard edilizi.   \n\t\t\t\t   In Turchia, oltre 173.000 edifici sono stati danneggiati dai\nterremoti e dalle loro scosse di assestamento, lasciando più di\ndue milioni di persone senza casa.   \n\t\t\t\t   In manette sono finiti anche diversi imprenditori, oltre al\nsindaco del distretto di Nurdagi, nella provincia di Gaziantep\n(sud-est).   \n\t\t\t\t   In Turchia, i terremoti hanno provocato 44.218 vittime,\nsecondo Afad, l'agenzia pubblica turca per la gestione dei\ndisastri. In Siria, il bilancio delle vittime è di 5.900.   \n\t\t\t\t(ANSA).   \n\t\t\t\t          ",
        "ranked": 6,
        "placed": "Esteri",
        "epoch": 1677400226.8355737,
        "language": "IT",
        "source": "ANSA"
    },
    {
        "title": "Iran valuta internet senza limiti a turisti, proteste sui social",
        "date_raw": "Sat, 25 Feb 2023 19:04:45 +0100",
        "date": "2023-02-25",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/02/25/iran-valuta-internet-senza-limiti-a-turisti-proteste-sui-social_2fdb2362-b5a7-4080-88a2-6eeb52c7a265.html",
        "subtitle": "'Ne abbiamo diritto anche noi'",
        "content": "\n            \n            (ANSA) - ROMA, 25 FEB - Il ministero iraniano delle\ncomunicazioni sta ideando un piano per fornire accesso\nillimitato a Internet ai visitatori stranieri per incoraggiare\nil turismo. Lo scrive Iran International precisando che in\nun'intervista a Miras-e Arya, un sito di notizie gestito dal\ngoverno dedicato al patrimonio culturale e alle notizie sul\nturismo, il ministro delle comunicazioni, Isa Zare'i, ha\naffermato che il blocco di WhatsApp e Instagram in Iran ha\ncreato \"piccole difficoltà\" a stranieri turisti e che il suo\nministero sta progettando schede sim speciali da utilizzare per\npoter avere un accesso migliore e più facile a tali piattaforme.   \n\t\t\t\t   Molti sui social media hanno reagito con rabbia alle\nosservazioni del ministro e hanno affermato che il popolo\niraniano ha pari diritto ad avere libero accesso alle\npiattaforme dei social media e ai siti web che desidera\nutilizzare.   \n\t\t\t\t   \"È vero che un turista, in qualsiasi parte del mondo, deve\nessere rispettato dal paese ospitante, ma è una discriminazione\ne diventa un apartheid se vengono fornite speciali sim card solo\nai turisti per avere accesso a Internet quando le persone di\nquel paese ne sono private\", ha twittato un utente, mentre un\naltro ha sottolineato che l'emissione di tali sim card\nincoraggerebbe il mercato nero. (ANSA).   \n\t\t\t\t          ",
        "ranked": 5,
        "placed": "Esteri",
        "epoch": 1677400226.8611608,
        "language": "IT",
        "source": "ANSA"
    }
]
