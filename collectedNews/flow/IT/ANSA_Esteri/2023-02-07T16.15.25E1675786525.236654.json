[
    {
        "title": "Sisma: Erdogan, stato di emergenza nelle zona colpite",
        "date_raw": "Tue, 7 Feb 2023 13:04:26 +0100",
        "date": "2023-02-07",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/07/sisma-erdogan-stato-di-emergenza-nelle-zona-colpite_0a8eb709-0524-4fc8-91bc-e030999213ed.html",
        "subtitle": "Per tre mesi in 10 province del sud est anatolico",
        "content": "\n            \n            (ANSA) - ADANA, 07 FEB - Il presidente turco Recep Tayyip\nErdogan ha dichiarato lo stato di emergenza per tre mesi nelle\n10 province del sud est della Turchia che sono state colpite dal\nterremoto. Lo riporta Anadolu. (ANSA).   \n\t\t\t\t          ",
        "ranked": 9,
        "placed": "Esteri",
        "epoch": 1675782926.129058,
        "language": "IT",
        "source": "ANSA"
    },
    {
        "title": "Migranti: ong, 464 morti sulla rotta Algeria-Spagna nel 2022",
        "date_raw": "Tue, 7 Feb 2023 15:24:26 +0100",
        "date": "2023-02-07",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/07/migranti-ong-464-morti-sulla-rotta-algeria-spagna-nel-2022_832bb2c6-8f20-46d3-a3c5-b1873acd159e.html",
        "subtitle": "Caminando Fronteras: flusso invisibile nonostante le tragedie",
        "content": "\n            \n            (ANSA) - MADRID, 07 FEB - Almeno 464 persone sono morte o\nrisultate disperse nel 2022 tentando di raggiungere la Spagna\nattraverso la rotta migratoria marittima che ha origine in\nAlgeria: è quanto denunciato in un nuovo report da Caminando\nFronteras, ong specializzata in interventi e analisi del\nfenomeno migratorio nel Mediterraneo occidentale.   \n\t\t\t\tNel documento, l'ong denuncia che la rotta algerina è \"la\nseconda che più vittime ha riportato\" (dopo quella per le\nCanarie) ma \"paradossalmente la più invisibile\" tra quelle che\nconnettono l'Africa con la Spagna, anche per l'assenza di\n\"protocolli chiari\" nell'attivazione di operazioni di soccorso e\nper il timore dei migranti stessi nel chiamare i soccorsi in\ncaso di necessità.   \n\t\t\t\t   Normalmente, le imbarcazioni di fortuna che salpano\ndall'Algeria puntano a raggiungere le coste della Spagna\npeninsulare sud-orientale (principalmente, le province di\nAlmeria, Murcia e Alicante) o le isole Baleari. Stando ai dati\nraccolti da Caminando Fronteras, i morti o dispersi su questa\nrotta migratoria tra il 2018 e il 2022 sono stati almeno 1.562.   \n\t\t\t\t(ANSA).   \n\t\t\t\t          ",
        "ranked": 2,
        "placed": "Esteri",
        "epoch": 1675782926.1679316,
        "language": "IT",
        "source": "ANSA"
    },
    {
        "title": "Caruana: fratelli killer condannati anche per riciclaggio",
        "date_raw": "Tue, 7 Feb 2023 12:45:12 +0100",
        "date": "2023-02-07",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/07/caruana-fratelli-killer-condannati-anche-per-riciclaggio_b7b94f4e-c4a1-49c0-9b9c-46c02c981724.html",
        "subtitle": "Altri 4 anni per i Degiorgio, oltre ai 40 anni già patteggiati",
        "content": "\n            \n            (ANSA) - LA VALLETTA, 07 FEB - Alfred e George Degiorgio, i\nfratelli-killer maltesi autori materiali dell'omicidio di Daphne\nCaruana Galizia, sono stati condannati ad ulteriori 4 anni di\nprigione per riciclaggio di denaro. L'accusa è stata formulata\nsulla base delle prove emerse in uno dei tanti filoni secondari\ndelle indagini sulla morte della giornalista maltese.   \n\t\t\t\t   La sentenza è stata emessa oggi dal Tribunale della Valletta,\nin una udienza presieduta dal giudice Joe Mifsud. I due lo\nscorso anno si dichiararono colpevoli poco dopo l'inizio del\nprocesso a loro carico in cui rischiavano l'ergastolo per\nl'assassinio della giornalista, massacrata con una bomba\npiazzata nella sua auto il 16 ottobre 2017, e furono condannati\na 40 anni di detenzione (pena che implica la possibilità di\nuscire in libertà vigilata dopo una ventina d'anni). A novembre\nscorso i due hanno presentato ricorso per avere la revisione del\nprocesso.   \n\t\t\t\t   Oggi, oltre agli ulteriori quattro anni, il giudice ha\ninflitto ai Degiorgio una multa di 25mila euro ciascuno e la\nconfisca di tre auto di lusso (una Mercedes, un'Audi e una\nCorvette) e due imbarcazioni da diporto che risultavano nelle\nloro disponibilità. (ANSA).   \n\t\t\t\t          ",
        "ranked": 10,
        "placed": "Esteri",
        "epoch": 1675782926.184014,
        "language": "IT",
        "source": "ANSA"
    },
    {
        "title": "Pakistan: in migliaia ai funerali dell'ex presidente Musharraf",
        "date_raw": "Tue, 7 Feb 2023 15:23:34 +0100",
        "date": "2023-02-07",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/02/07/pakistan-in-migliaia-ai-funerali-dellex-presidente-musharraf_010bead0-f07c-442b-bf4e-d4859266e0ea.html",
        "subtitle": "Alle esequie assenti molte personalità, come il capo dello Stato",
        "content": "\n            \n            (ANSA) - ROMA, 07 FEB - Migliaia di persone hanno partecipato\nalle esequie del controverso ex presidente del Pakistan, il\ngenerale Pervez Musharraf, morto domenica scorsa a Dubai dopo\nuna lunga malattia. I funerali si sono svolti nel complesso\nmilitare di Karachi. Lo scrive la Bbc. Molte le figure politiche\nassenti come ad esempio il capo dell'esercito e l'attuale\npresidente del Pakistan.   \n\t\t\t\t   Il corpo di Musharraf è stato poi trasportato in un vicino\ncimitero militare dove la bara, avvolta nella bandiera\nnazionale, è stata sepolta. In una nota l'esercito pakistano ha\nespresso le sue \"sentite condoglianze\", mentre il presidente\nArif Alvi ha pregato \"per l'eterno riposo dell'anima defunta\".   \n\t\t\t\t(ANSA).   \n\t\t\t\t          ",
        "ranked": 3,
        "placed": "Esteri",
        "epoch": 1675782926.1943688,
        "language": "IT",
        "source": "ANSA"
    },
    {
        "title": "Kadyrov, conflitto ucraino finirà entro anno, europei cederanno",
        "date_raw": "Tue, 7 Feb 2023 13:19:47 +0100",
        "date": "2023-02-07",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/07/kadyrov-conflitto-ucraino-finira-entro-anno-europei-cederanno_0db0dac6-024d-4e2f-89d1-dd6d1da3219d.html",
        "subtitle": "'Gli europei riconosceranno che le loro azioni sono sbagliate'",
        "content": "\n            \n            (ANSA) - MOSCA, 07 FEB - Il conflitto in Ucraina avrà termine\n\"entro la fine dell'anno\", gli Stati europei si pentiranno per\nle loro politiche e torneranno a cooperare con la Russia. Lo ha\ndetto il comandante ceceno Ramzan Kadyrov, che con le sue truppe\nha finora dato un apporto molto importante alle truppe russe.   \n\t\t\t\t   Kadyrov, citato dall'agenzia russa Ria Novosti, parlava in\nun'intervista con il ministro ceceno per la politica nazionale e\nle relazioni esterne, Akhmed Dudayev, diffusa sul suo canale\nTelegram.   \n\t\t\t\t   \"Entro la fine dell'anno - ha detto il comandante ceceno -\nl'operazione speciale finirà. Gli Stati europei riconosceranno\nche le loro azioni sono state sbagliate, l'Occidente si\ninginocchierà e, come al solito, i Paesi europei dovranno\ncooperare in tutti i campi con la Federazione Russa. Non può\nessere e non sarà altrimenti\". (ANSA).   \n\t\t\t\t          ",
        "ranked": 7,
        "placed": "Esteri",
        "epoch": 1675782926.2043948,
        "language": "IT",
        "source": "ANSA"
    },
    {
        "title": "Gb: condanna record a 36 ergastoli per poliziotto stupratore",
        "date_raw": "Tue, 7 Feb 2023 13:52:48 +0100",
        "date": "2023-02-07",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/07/gb-condanna-record-a-36-ergastoli-per-poliziotto-stupratore_dddf8c54-f7d6-4f25-9e5a-6d31f7ba4dd4.html",
        "subtitle": "Veterano Scotland Yard potrà però uscire di galera dopo 30 anni",
        "content": "\n            \n            (ANSA) - LONDRA, 07 FEB - E' stato condannato a ben 36\nergastoli di fronte alla Southwark Crown Court di Londra l'ex\nagente di polizia britannico David Carrick, 48 anni,\nriconosciutosi colpevole nei mesi scorsi di 49 capi\nd'imputazione relativi a 24 episodi di stupro nei confronti di\n12 donne, nonché  di aggressioni sessuali e molestie. Crimini\nperpetrati impunemente durante quasi un ventennio di servizio\nmalgrado la segnalazione di ripetute avvisaglie di comportamenti\nsospetti; e il cui disvelamento ha allungato la lista degli\nscandali storici o recenti emersi sulla Metropolitan Police\nlondinese (o Scotland Yard), principale corpo di polizia del\nRegno Unito, oltre che centro di coordinamento nazionale\ndell'antiterrorismo.   \n\t\t\t\t   Durante la lettura del verdetto di condanna a vita - che\nprevede un termine di 30 anni per la scarcerazione anticipata,\nsenza tuttavia escludere i benefici di legge che la rendono\nsulla carta fruibile - la giudice Cheema-Grubb ha evocato\ndettagli delle brutali violenze dell'imputato, evidenziandone\n\"il totale disprezzo\" per le vittime prima che per la divisa.   \n\t\t\t\tNon senza bollare Carrick alla stregua di un uomo  in grado di\ntrasformarsi in \"mostro\", se in preda all'alcol; oltre che\nincapace di manifestare nel processo segni credibili di\npentimento.   \n\t\t\t\t   L'uomo, ha informato la stessa giudice, è comunque al momento\ndetenuto in un ospedale psichiatrico, dopo un tentativo di\nsuicidio (rivelato da Cheema-Grubb nel dispositivo come atto \"di\nautocommiserazione, non di rimorso\") nella prigione di massima\nsicurezza di Belmarsh. (ANSA).   \n\t\t\t\t          ",
        "ranked": 5,
        "placed": "Esteri",
        "epoch": 1675782926.2326252,
        "language": "IT",
        "source": "ANSA"
    }
]
