[
    {
        "title": "Brexit: von der Leyen domani a Londra da Sunak",
        "date_raw": "Sun, 26 Feb 2023 18:07:31 +0100",
        "date": "2023-02-26",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/26/brexit-von-der-leyen-domani-a-londra-da-sunak_d93083ae-a76b-4ffb-88ae-654616d0493a.html",
        "subtitle": "'A lavoro su soluzione per Protocollo Irlanda del Nord'",
        "content": "\n            \n            (ANSA) - BRUXELLES, 26 FEB - \"Oggi la Presidente della\ncommissione europea Ursula von der Leyen e il Primo Ministro del\nRegno Unito Rishi Sunak hanno concordato di continuare a\nlavorare di persona per trovare soluzioni pratiche e condivise\nper la serie di sfide complesse legate al Protocollo\nsull'Irlanda e sull'Irlanda del Nord. La Presidente von der\nLeyen incontrerà quindi il Primo Ministro nel Regno Unito\ndomani\". Così in una dichiarazione congiunta viene annunciato il\ndialogo ai massimi livelli tra Ue e Regno Unito per un'accordo\nsul Protocollo che regola questioni doganali e di immigrazione\ntra Irlanda del Nord e Regno Unito. (ANSA).   \n\t\t\t\t          ",
        "ranked": 38,
        "placed": "Esteri",
        "epoch": 1677519926.7254076,
        "language": "IT",
        "source": "ANSA"
    },
    {
        "title": "Onu: sottosegretario Khare, base Brindisi ha respiro globale",
        "date_raw": "Mon, 27 Feb 2023 16:06:14 +0100",
        "date": "2023-02-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/27/onu-sottosegretario-khare-base-brindisi-ha-respiro-globale_2411536c-dced-471e-9832-892814bc4e93.html",
        "subtitle": "Può diventare fondamentale anche per l'assistenza ai migranti",
        "content": "\n            \n            (ANSA) - BRINDISI, 27 FEB - E' un rapporto stretto che ormai\nda quasi da 30 anni, dal 1994, lega l'Onu alla città di\nBrindisi, dove ha sede una base logistica. Per celebrare questa\nsinergia, il sottosegretario generale dell'Onu Atul Khare e il\nrappresentante permanente d'Italia presso le Nazioni Unite a New\nYork, l'ambasciatore Maurizio Massari, hanno fatto una visita\nufficiale a Brindisi. I due diplomatici hanno incontrato tra gli\naltri il sindaco Riccardo Rossi, il presidente della Regione\nPuglia Michele Emiliano, il parlamentare brindisino di Forza\nItalia Mauro D'Attis ed il rettore dell'Unisalento Fabio\nPollice. Khare e Massari hanno partecipato ad un seminario sulle\ncompetenze e sulle strategie future per la base di Brindisi.   \n\t\t\t\t   \"Siamo qui per rafforzare i legami che ci sono tra la città\ndi Brindisi e le Nazioni Unite. Questo centro - ha spiegato\nKhale - è stato costituito nel 1994 per poter aiutare le\noperazioni d'intervento nell'area balcanica\". \"Adesso però il\nruolo e le attività sono aumentate a dismisura. Non si occupa\npiù - ha aggiunto - di operazioni per il mantenimento della\npace, ma ha un respiro globale. La base ha fornito assistenza\ndurante la pandemia, per le operazioni in Ucraina, ma anche\nall'Oms\".   \n\t\t\t\tAttualmente la base Onu di Brindisi, come ha confermato il\ndiplomatico, si occupa anche della filiera \"della logistica, di\ntecnologia e di tematiche ambientali: tutto ciò con il supporto\ndell'Italia\".   \n\t\t\t\t   Khare e Massari oggi hanno convenuto che questa base può\ndiventare \"fondamentale\" anche nell'assistenza ai migranti, in\nparticolare \"può svolgere un ruolo di cuscinetto multiculturale,\nmultilinguistico ed etnico\". (ANSA).   \n\t\t\t\t          ",
        "ranked": 5,
        "placed": "Esteri",
        "epoch": 1677519926.7813854,
        "language": "IT",
        "source": "ANSA"
    }
]
