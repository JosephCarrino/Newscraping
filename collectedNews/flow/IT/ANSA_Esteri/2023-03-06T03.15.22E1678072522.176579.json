[
    {
        "title": "Taiwan, la Cina rispetti nostra la libertà e la democrazia",
        "date_raw": "Sun, 5 Mar 2023 12:48:32 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/03/05/taiwan-la-cina-rispetti-nostra-la-liberta-e-la-democrazia_8750c41d-be3c-4e77-8dcf-57c60f7245bf.html",
        "subtitle": "Pechino ha annunciato 'misure risolute'",
        "content": "\n            \n            (ANSA) - PECHINO, 05 MAR - Taipei \"invita ancora una volta la\nCina ad affrontare il fatto che le due sponde dello Stretto di\nTaiwan non sono affiliate l'una all'altra e a rispettare\nl'adesione del popolo di Taiwan alla libertà e alla democrazia\".   \n\t\t\t\tE' la risposta del Mainland Affairs Council, l'Ufficio taiwanese\nche si occupa dei rapporti con Pechino, in merito alle\naffermazioni del premier cinese Li Keqiang che, nel discorso\nd'apertura del Congresso nazionale del popolo, ha assicurato che\nla leadership comunista metterà in campo \"misure risolute\"\ncontro i tentativi di indipendenza dell'isola e che la Cina\npromuoverà il processo di \"riunificazione pacifica\". (ANSA).   \n\t\t\t\t          ",
        "ranked": 10,
        "placed": "Esteri",
        "epoch": 1678068923.3204262,
        "language": "IT",
        "source": "ANSA"
    },
    {
        "title": "Onu, raggiunto l'accordo sulla protezione degli Oceani",
        "date_raw": "Sun, 5 Mar 2023 05:29:45 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/03/05/onu-raggiunto-laccordo-sulla-protezione-degli-oceani_af0cd227-f3d5-4187-a384-f00320c09b57.html",
        "subtitle": "Molti anni di negoziati per raggiungere un'intesa sull'Alto mare",
        "content": "\n            \n            (ANSA) - NEW YORK, 04 MAR - Gli Stati membri delle Nazioni\nUnite hanno finalmente raggiunto un accordo, dopo anni di\nnegoziati, per proteggere l'Alto mare, un tesoro fragile e\nvitale che copre quasi la metà del pianeta. \"La nave ha\nraggiunto la riva\", ha annunciato il presidente della conferenza\nRena Lee presso la sede delle Nazioni Unite a New York poco\nprima delle 21:30 di sabato ora locale (le 3:30 di domenica in\nItalia) tra gli applausi dei delegati.   \n\t\t\t\t   L'Alto Mare è l'area di mare che si trova al di là della Zona\nEconomica Esclusiva (ZEE) nazionale - oltre le 200 miglia\nnautiche dalla costa, se gli Stati hanno dichiarato la EEZ - e\noccupa circa due terzi dell'oceano. Questa zona fa parte delle\nacque internazionali, quindi al di fuori delle giurisdizioni\nnazionali, in cui tutti gli Stati hanno il diritto di pescare,\nnavigare e fare ricerca, per esempio. Allo stesso tempo, l'Alto\nMare svolge un ruolo vitale nel sostenere le attività di pesca,\nnel fornire habitat a specie cruciali per la salute del pianeta\ne nel mitigare l'impatto della crisi climatica.   \n\t\t\t\t   Finora nessun governo si è assunto la responsabilità della\nprotezione e della gestione sostenibile delle risorse di Alto\nMare, il che rende queste zone vulnerabili. Di conseguenza,\nalcuni degli ecosistemi più importanti del pianeta sono a\nrischio, con conseguente perdita di biodiversità e habitat.   \n\t\t\t\tSecondo le stime, tra il 10% e il 15% delle specie marine è già\na rischio estinzione. (ANSA).   \n\t\t\t\t          ",
        "ranked": 16,
        "placed": "Esteri",
        "epoch": 1678068923.3354511,
        "language": "IT",
        "source": "ANSA"
    },
    {
        "title": "Media Gb, 'Harry e Meghan invitati all'incoronazione di Carlo'",
        "date_raw": "Sun, 5 Mar 2023 13:11:54 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/05/media-gb-harry-e-meghan-invitati-allincoronazione-di-carlo_c86838d9-982d-450a-8fc8-09475a5bbe6a.html",
        "subtitle": "La coppia non ha ancora annunciato se andrà alla cerimonia",
        "content": "\n            \n            (ANSA) - LONDRA, 05 MAR - Il principe Harry e Meghan Markle\nsono stati invitati a partecipare all'incoronazione di re Carlo\nIII, secondo quanto riportato oggi dal Sunday Times, ma la\ncoppia che vive negli Stati Uniti dal 2020 non ha ancora\nannunciato se andrà alla cerimonia.   \n\t\t\t\t   Secondo un portavoce della coppia citato dal quotidiano\nbritannico, il principe Harry \"ha recentemente ricevuto una\nemail dall'ufficio di Sua Maestà sull'incoronazione\" del padre,\n74 anni, che si terrà il 6 maggio. \"Una decisione immediata\nsulla presenza del Duca e della Duchessa non sarà comunicata da\nparte nostra in questa fase\", ha detto il portavoce.   \n\t\t\t\t   Il ritorno dei Sussex nel Regno Unito per assistere\nall'incoronazione è stato oggetto di molte speculazioni sui\nmedia britannici negli ultimi mesi dopo gli attacchi della\ncoppia alla famiglia reale. (ANSA).   \n\t\t\t\t          ",
        "ranked": 8,
        "placed": "Esteri",
        "epoch": 1678068923.3828094,
        "language": "IT",
        "source": "ANSA"
    },
    {
        "title": "Colombia: il governo sfratta gli 'ippopotami di Escobar'",
        "date_raw": "Sun, 5 Mar 2023 13:04:02 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/03/05/colombia-il-governo-sfratta-gli-ippopotami-di-escobar_1d41762c-31a9-4eb4-a4db-7d19c1255fff.html",
        "subtitle": "Introdotti negli anni Ottanta, 70 spediti in India e Messico",
        "content": "\n            \n            (ANSA) - ROMA, 05 MAR - Il governo colombiano sfratta gli\n'ippopotami di Escobar', almeno una buona parte di loro, nel\ntentativo di controllarne la popolazione in costante crescita\nnonostante una campagna di sterilizzazione condotta nel 2021.   \n\t\t\t\t    L'ex re del narcotraffico aveva importato illegalmente nel\nPaese, negli anni Ottanta, quattro di questi pachidermi (un\nmaschio e tre femmine) per il suo zoo privato allestito nella\nsua vasta tenuta-fortezza, la Hacienda Napoles, a Doradal, nel\ndipartimento di Antioquia. Ora, secondo il governatore locale\nAníbal Gaviria - come  riporta la Cnn - Bogotá si prepara a\ninviarne 70 all'estero: 60 in India e 10 in Messico.   \n\t\t\t\t   Secondo il governo colombiano, oggi tra 130 e 160 'ippopotami\ndi Escobar' vivono nella zona, ben oltre i confini dell'ex ranch\ndi Escobar. Gli ippopotami originari facevano parte di una\ncollezione di animali esotici che Escobar aveva accumulato negli\nanni '80 nel suo ranch a circa 250 km da Medellín. Dopo la sua\nmorte nel 1993, le autorità trasferirono la maggior parte degli\naltri animali, ma non gli ippopotami, perché erano troppo\ndifficili da trasportare.   \n\t\t\t\t   Da allora, però, questi pachidermi hanno iniziato a\nriprodursi rapidamente, estendendo la loro portata lungo il\nbacino del fiume Magdalena, e ora rappresentano non solo una\nsfida ambientale ma preoccupano i residenti delle aree vicine.   \n\t\t\t\tSecondo uno studio pubblicato sulla rivista Nature, il loro\nnumero potrebbe aumentare fino a 1.500 esemplari entro due\ndecenni.   \n\t\t\t\t   Due anni fa le autorità hanno cercato di controllare la loro\npopolazione attraverso castrazioni e \"iniezioni\" di dardi\ncontraccettivi, ma questo piano ha avuto un successo limitato.   \n\t\t\t\t(ANSA).   \n\t\t\t\t          ",
        "ranked": 9,
        "placed": "Esteri",
        "epoch": 1678068923.3931274,
        "language": "IT",
        "source": "ANSA"
    },
    {
        "title": "Il premier greco si scusa con le famiglie delle vittime del disastro ferroviario",
        "date_raw": "Sun, 5 Mar 2023 21:14:34 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/05/il-premier-greco-si-scusa-con-le-famiglie-delle-vittime-del-disastro-ferroviario_d5993e3b-14ac-49d1-aae6-28b46409cf86.html",
        "subtitle": "Migliaia alla manifestazione ad Atene davanti al Parlamento, violenti scontri tra dimostranti e polizia",
        "content": "Centinaia di palloncini neri hanno oscurato il cielo sulla piazza del Parlamento di Atene dove in migliaia hanno gridato la propria rabbia per i 57 morti dell'incidente ferroviario che ha scioccato il Paese. La giornata si era aperta con le scuse del primo ministro Kyriakos Mitsotakis, che ha chiesto \"perdono, a tutti, ma soprattutto ai parenti delle vittime\", sottolineando che \"nella Grecia del 2023 non è possibile che due treni viaggino in direzioni opposte sulla stessa linea e nessuno se ne accorga\". Ma a piazza Syntagma, davanti al Parlamento, dove si erano radunati in almeno 12mila, le parole del premier (e le dimissioni del ministro dei Trasporti il giorno stesso della tragedia) non hanno placato gli animi e gruppi di manifestanti violenti si sono presi la scena. E' iniziata la sassaiola contro le forze dell'ordine, i petardi e le bottiglie molotov, a cui gli agenti hanno risposto sparando lacrimogeni e granate assordanti. Il bilancio finale è di 7 poliziotti feriti e 5 dimostranti fermati. Scontri anche a Salonicco, dove esponenti del partito comunista hanno issato uno striscione sulla Torre bianca, simbolo della città, con la polizia che ha risposto usando i lacrimogeni. Il partito ha poi biasimato le forze dell'ordine per una \"aggressione non provocata\". Nelle stesse ore è comparso davanti ai giudici Vassilis Samaras, il 59enne capostazione principale accusato del disastro che il governo imputa esclusivamente all'errore umano.A Larissa gli inquirenti valutano la possibile incriminazione per \"omicidio volontario\" causato da negligenza. L'uomo, assunto solo pochi mesi fa, avrebbe già ammesso di aver indirizzato il treno sul binario sbagliato e di non essersi reso conto dell'errore fino al momento della tragedia. Secondo fonti giudiziarie, tuttavia, i magistrati puntano anche \"ad avviare un procedimento penale, se necessario, nei confronti di membri della dirigenza della compagnia Hellenic Train\", l'operatore dei treni greci che però non gestisce le infrastrutture. Sui media tiene poi banco la vicenda del contratto 717 per l'esercizio automatico e il segnalamento della rete ferroviaria, gestita dalla società statale Ose. Il quotidiano Kathimerini ha scovato file in cui si segnalavano i gravi ritardi nella realizzazione di un sistema che \"impedirebbe a un ipotetico capostazione con propositi terroristici di far schiantare due treni\". Spuntano anche problemi riscontrati sui binari proprio della tratta su cui è avvenuto l'incidente che ha strappato la vita a 57 persone, tra le quali molti studenti che rientravano da Atene dopo le festività del Carnevale greco ortodosso.In serata fonti giudiziarie hanno riferito che il capostazione implicato nel disastro ferroviarioè stato posto in custodia cautelare in carcere. ",
        "ranked": 7,
        "placed": "Esteri",
        "epoch": 1678068923.4190867,
        "language": "IT",
        "source": "ANSA"
    },
    {
        "title": "Kiev, Russia ha distrutto 505 infrastrutture culturali nel Paese",
        "date_raw": "Sun, 5 Mar 2023 14:28:41 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/05/kiev-russia-ha-distrutto-505-infrastrutture-culturali-nel-paese_2219ada9-843f-4ab6-bd03-f6b6142ad3ef.html",
        "subtitle": "In totale, 1.322 sono state danneggiate",
        "content": "\n            \n            (ANSA) - ROMA, 05 MAR - A causa dell'invasione su vasta scala\ndella Russia, in Ucraina sono già stati distrutte 505\ninfrastrutture culturali. Lo ha riferito su Telegram il\nministero della Cultura ucraino, citato da Ukrinform.   \n\t\t\t\t   \"Un totale di 1.322 elementi di infrastrutture culturali sono\ngià stati danneggiati a causa dell'aggressione russa in Ucraina.   \n\t\t\t\tQuasi un terzo di essi - 505 oggetti - è stato distrutto\", ha\naffermato.   \n\t\t\t\t   Le infrastrutture culturali hanno subito le maggiori perdite\ne danni nelle regioni di Donetsk, Kharkiv, Kiev, Kherson,\nMykolaiv e Lugansk. Secondo quanto riferito, 101 infrastrutture\ngiovanili sono state distrutte in Ucraina a seguito\ndell'invasione. (ANSA).   \n\t\t\t\t          ",
        "ranked": 6,
        "placed": "Esteri",
        "epoch": 1678068923.4618194,
        "language": "IT",
        "source": "ANSA"
    },
    {
        "title": "Al via a Pechino il Congresso nazionale del popolo",
        "date_raw": "Sun, 5 Mar 2023 11:33:31 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/03/05/al-via-a-pechino-il-congresso-nazionale-del-popolo_21e75fb9-370b-425c-ad4f-556102070cf2.html",
        "subtitle": "Il Pil del 2023 previsto al 5%, meno rispetto alle previsioni",
        "content": "La Cina stima per il 2023 un Pil \"intorno al 5%\", inferiore al target di \"circa il 5,5%\" indicato nella stessa occasione lo scorso anno, mentre la crescita reale a fine 2022 si è attestata al 3%, ai minimi degli ultimi 50 anni, scontando la politica draconiana della 'tolleranza zero' al Covid-19. E' quanto si legge nel rapporto presentato in apertura del Congresso nazionale del popolo, aperto nella notte a Pechino. La crescita reale a fine 2022 si è attestata al 3%, ai minimi degli ultimi 50 anni, scontando la politica draconiana della 'tolleranza zero' al Covid-19.    La Cina deve attuare la politica del Partito comunista \"sulla risoluzione della questione di Taiwan, aderendo al principio della 'Unica Cina' e al Consenso del 1992\". Il premier Li Keqiang, nell'intervento di apertura del Congresso nazionale del popolo, ha affermato che il Paese \"adotterà misure risolute per opporsi all''indipendenza di Taiwan' e promuovere la riunificazione\". A tal proposito, ha aggiunto, \"dobbiamo promuovere lo sviluppo pacifico delle relazioni nello Stretto di Taiwan e lo sviluppo pacifico delle relazioni tra le parti e far progredire le relazioni e il processo di riunificazione pacifica della Cina\".   ",
        "ranked": 12,
        "placed": "Esteri",
        "epoch": 1678068923.509121,
        "language": "IT",
        "source": "ANSA"
    },
    {
        "title": "Violenti scontri ad Atene tra polizia e manifestanti",
        "date_raw": "Sun, 5 Mar 2023 12:45:48 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/05/violenti-scontri-ad-atene-tra-polizia-e-manifestanti_2b691218-5955-40ae-92ca-5358a10d8a00.html",
        "subtitle": "Dimostranti lanciano molotov, agenti replicano con lacrimogeni",
        "content": "\n            \n            (ANSA) - ATENE, 05 MAR - Violenti scontri tra polizia e\nmanifestanti ad Atene a margine della manifestazione dopo il\ndisastro ferroviario in Grecia che ha provocato 57 morti.   \n\t\t\t\tDavanti al Parlamento, dove si erano radunati a migliaia, alcuni\ndimostranti\nhanno incendiato cassonetti della spazzatura e lanciato\nbottiglie molotov. La polizia ha risposto con gas lacrimogeni,\ngranate stordenti e cariche di alleggerimento. (ANSA).   \n\t\t\t\t          ",
        "ranked": 11,
        "placed": "Esteri",
        "epoch": 1678068923.5196145,
        "language": "IT",
        "source": "ANSA"
    },
    {
        "title": "Francia, pensioni, Senato approva abolizione regimi speciali",
        "date_raw": "Sun, 5 Mar 2023 11:32:08 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/05/franciapensionisenato-approva-abolizione-regimi-speciali_2a41a5e8-0f91-4274-a6f2-d01c948fbe90.html",
        "subtitle": "Per nuovi assunti, monta tensione in attesa sciopero del 7 marzo",
        "content": "Il Senato francese a maggioranza di destra ha approvato ieri sera a tarda ora l'abolizione di diversi regimi pensionistici speciali, tra cui quelli della Ratp, la società che gestisce tutto il trasporto pubblico a Parigi e nell'Ile de France, e delle aziende energetiche. La decisione, che varrebbe solo per i nuovi assunti, realizza quanto previsto dall'articolo 1 di una contestata riforma pensioni. In Senato la norma è passata con 233 voti a favore e 99 contrari.    Sale la tensione nelle piazze e nelle aziende in vista della mobilitazione indetta per il 7 marzo dai sindacati, che minacciano di paralizzare il Paese. ",
        "ranked": 15,
        "placed": "Esteri",
        "epoch": 1678068923.5292675,
        "language": "IT",
        "source": "ANSA"
    },
    {
        "title": "Cile: i vigili del fuoco a Santiago, una tradizione italiana",
        "date_raw": "Sun, 5 Mar 2023 16:57:18 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/03/05/cile-i-vigili-del-fuoco-a-santiago-una-tradizione-italiana_6dfea5f0-b8ab-439b-be98-8182d48d5c7c.html",
        "subtitle": "Nella compagnia si entra solo per legami di sangue",
        "content": "\n            \n            (ANSA) - SANTIAGO DEL CILE, 05 MAR - \"Quello che ci\ncontraddistingue è la passione\". Così Felipe Bacciarini\ndefinisce la caserma di vigili del fuoco \"Pompa Italia\" della\nquale è direttore.   \n\t\t\t\t    Sita in pieno centro a Santiago del Cile, a 10 isolati dal\npalazzo presidenziale della Moneda, la caserma sfoggia al suo\ningresso ancora oggi la prima autobotte a vapore che funzionò\nfino al 1923.   \n\t\t\t\t    La caserma Pompa Italia era nata alcuni anni prima, il 3\nluglio del 1914, sulla scia di una tradizione inaugurata nel\n1858 dalla Pompa Cristoforo Colombo del porto di Valparaiso,\nprima compagnia di vigili del fuoco fondata da immigrati in\nAmerica.   \n\t\t\t\t    \"Per entrare da noi bisogna avere un legame di sangue con\nl'Italia, è un requisito imprescindibile. In 109 anni di\nesistenza di Pompa Italia si è sempre rispettato\", ha affermato\nBacciarini mostrando il primo stendardo della caserma, con lo\nstemma della Casa di Savoia.   \n\t\t\t\t    Il direttore della caserma ha quindi ricordato i martiri\ndella compagnia così come l'italiano German Tenderini, primo\nmartire del corpo dei pompieri della capitale Santiago, deceduto\nnel 1870 spegnendo l'incendio del teatro municipale. \"A lui è\nancora intitolata una strada accanto al Teatro\", ricorda\nBacciarini.   \n\t\t\t\t   \"I martiri per noi sono un esempio, sono coloro che\nrappresentano nel modo più fedele il credo dei vigili del fuoco\ndi dare tutto a cambio di nulla\", spiega il direttore della\ncaserma sottolineando che \"il nostro servizio è volontario al\n100%\".   \n\t\t\t\t     \"Tutti facciamo qualcos'altro per vivere e parte del nostro\ntempo lo dedichiamo a questo impegno che ci riempie l'anima\", ha\nconcluso Bacciarini, pronipote di italiani il cui bisnonno\narrivò alla fine del '900 dalla Lombardia. (ANSA).   \n\t\t\t\t          ",
        "ranked": 3,
        "placed": "Esteri",
        "epoch": 1678068923.5653427,
        "language": "IT",
        "source": "ANSA"
    },
    {
        "title": "L'Estonia al voto, la premier Kallas cerca la riconferma",
        "date_raw": "Sun, 5 Mar 2023 11:28:15 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/05/lestonia-al-voto-la-premier-kallas-cerca-la-riconferma_82e72f1a-b54e-4494-9579-5f19c2f8a16d.html",
        "subtitle": "Secondo un sondaggio il voto premierà i nazionalisti di destra",
        "content": "Gli estoni votano oggi per eleggere un nuovo Parlamento, in una competizione che potrebbe rafforzare i nazionalisti di estrema destra contrari a ulteriori consegne di armi all'Ucraina. Il Partito riformista di centrodestra della premier Kaja Kallas dovrebbe comunque ottenere una vittoria di misura, raccogliendo il 28,7% dei voti, e probabilmente dovrà formare una coalizione per rimanere ben saldo al potere.    In base alla rilevazione di Kantar Emor effettuata a febbraio, l'estrema destra Ekre dovrebbe piazzarsi al secondo posto con il 18,2% dei consensi. Il sondaggio colloca il Partito di Centro al 13,4%, l'Estonia 200 al 13,4%, i socialdemocratici al 10,1 e Isamaa (Patria) all'8,5%.    L'Estonia, un Paese di 1,3 milioni di persone che confina con la Russia, ha un Parlamento unicamerale con 101 seggi. Membro dell'Ue e della Nato, questo Stato baltico è stato tra i primi nell'ultimo anno a sostenere l'importanza di inviare maggiori aiuti militari all'Ucraina per combattere l'invasione russa.    Il 47% dei cittadini aventi diritto di voto ha già espresso anticipatamente il proprio voto. Secondo l'ordinamento elettorale del Paese baltico, gli elettori possono esprimere - elettronicamente o negli appositi seggi - il proprio voto nella settimana precedente alle elezioni dietro semplice comunicazione all'ufficio elettorale. Tra chi ha deciso di esprimere anticipatamente la propria preferenza, un numero record di cittadini - circa 313.000 - ha fruito, nel corso di questa settimana, della possibilità di votare in forma elettronica.   ",
        "ranked": 14,
        "placed": "Esteri",
        "epoch": 1678068923.5877445,
        "language": "IT",
        "source": "ANSA"
    },
    {
        "title": "Pakistan: polizia cerca di arrestare ex premier Khan a Lahore",
        "date_raw": "Sun, 5 Mar 2023 14:31:54 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/03/05/pakistan-polizia-cerca-di-arrestare-ex-premier-khan-a-lahore_a163938a-f51b-43dd-a59e-b980f1a63b8d.html",
        "subtitle": "Martedì un tribunale ha emesso un mandato di arresto",
        "content": "\n            \n            (ANSA) - ROMA, 05 MAR - La polizia pachistana ha tentato di\narrestare l'ex primo ministro Imran Khan. Lo riporta al Jazeera,\nprecisando che funzionari della polizia di Islamabad si sono\nrecati nella residenza di Lahore dell'ex primo ministro in\nrelazione a presunti acquisti e vendite illegali di doni\nricevuti da dignitari stranieri quando era in carica alla guida\ndel Paese. Khan però non era presente nell'abitazione.   \n\t\t\t\t   Martedì, scorso un tribunale di Islamabad ha emesso un\nmandato di arresto senza cauzione nei suoi confronti per aver\nevitato le udienze nel processo in cui è imputato. Khan doveva\nessere incriminato nel processo soprannominato Toshakhana\n(deposito di doni), ma non si è presentato davanti al giudice.   \n\t\t\t\t(ANSA).   \n\t\t\t\t          ",
        "ranked": 5,
        "placed": "Esteri",
        "epoch": 1678068923.597957,
        "language": "IT",
        "source": "ANSA"
    }
]
