[
    {
        "title": "Lapid, intesa Iran-Arabia fallimento politica estera Israele",
        "date_raw": "Fri, 10 Mar 2023 20:05:37 +0100",
        "date": "2023-03-10",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/03/10/lapid-intesa-iran-arabia-fallimento-politica-estera-israele_a3af3f74-4ee9-45fe-add6-6adb3625e29e.html",
        "subtitle": "Ex premier, invece di follie legali meglio rafforzare con Usa",
        "content": "\n            \n            (ANSA) - TEL AVIV, 10 MAR - \"L'accordo tra Arabia Saudita e\nIran è un totale e pericoloso fallimento della politica estera\ndel governo israeliano\". Lo ha detto, su twitter, l'ex premier e\ncapo dell'opposizione Yair Lapid secondo cui l'intesa \"è un\ncrollo del muro di difesa regionale che abbiamo cominciato a\ncostruire contro l'Iran. E' quello che succede quando tutto il\ngiorno ci si occupa delle follie giudiziarie invece di fare il\nlavoro di fronte all'Iran e di rafforzare i rapporti con gli\nUsa\". (ANSA).   \n\t\t\t\t          ",
        "ranked": 10,
        "placed": "Esteri",
        "epoch": 1678541425.1374133,
        "language": "IT",
        "source": "ANSA"
    },
    {
        "title": "Georgia, ex presidente Saakashvili plaude alla 'resistenza'",
        "date_raw": "Fri, 10 Mar 2023 19:59:02 +0100",
        "date": "2023-03-10",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/10/georgia-ex-presidente-saakashvili-plaude-alla-resistenza_bdd5059d-2490-438a-a2fe-eec790d2666c.html",
        "subtitle": "Alla 'forza brutale' e all'influenza russa",
        "content": "\n            \n            (ANSA-AFP) - TBLISI, 10 MAR - L'ex presidente Mikheil\nSaakashvili, attualmente in carcere, ha accolto con favore la\n\"resistenza\" dei manifestanti alla \"forza brutale\" e\nall'influenza russa, riferendosi alle proteste che da giorni si\nsvolgono davanti al parlamento di Tiblisi contro la legge sugli\n'agenti stranieri', bloccata proprio grazie a queste.   \n\t\t\t\t   \"Stavano resistendo brillantemente alla forza brutale usata\ncontro di loro\", ha scritto Saakashvili in un post su Facebook,\naggiungendo che \"nessuna Russia con il suo brutale oligarca è\nnella posizione per sconfiggerli\", riferendosi al miliardario\nfondatore del partito al governo della Georgia, che ha fatto\nfortuna in Russia. (ANSA-AFP).   \n\t\t\t\t          ",
        "ranked": 11,
        "placed": "Esteri",
        "epoch": 1678541425.167129,
        "language": "IT",
        "source": "ANSA"
    },
    {
        "title": "Lineker lascia programma Bbc dopo bufera su tweet",
        "date_raw": "Fri, 10 Mar 2023 19:54:47 +0100",
        "date": "2023-03-10",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/10/lineker-lascia-programma-bbc-dopo-bufera-su-tweet_1077c0c9-1961-4c4d-8a79-a83b0d59f57e.html",
        "subtitle": "Aveva paragonato legge Gb su migranti a propaganza nazista",
        "content": "\n            \n            (ANSA) - LONDRA, 10 MAR - Gary Lineker, ex centravanti\ndell'Inghilterra oggi volto noto della tv, lascia la conduzione\ndel programma sportivo 'Match of the Day' in onda sulla Bbc. Lo\nha comunicato l'emittente pubblica britannica dopo il\ncriticatissimo tweet pubblicato dall'ex calciatore in cui aveva\nparagonato la recente stretta sull'immigrazione illegale\nannunciata dal governo conservatore di Rishi Sunak alla retorica\nrazzista della Germania nazista. (ANSA).   \n\t\t\t\t          ",
        "ranked": 12,
        "placed": "Esteri",
        "epoch": 1678541425.1912937,
        "language": "IT",
        "source": "ANSA"
    },
    {
        "title": "Perù: dichiarato stato di emergenza per maltempo ad Arequipa",
        "date_raw": "Sat, 11 Mar 2023 14:20:29 +0100",
        "date": "2023-03-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/03/11/peru-dichiarato-stato-di-emergenza-per-maltempo-ad-arequipa_809182b0-6a5d-490e-9f55-caa09835f95a.html",
        "subtitle": "Pericolo imminente di forti piogge in 25 distretti",
        "content": "\n            \n            (ANSA) - LIMA, 11 MAR - Il governo peruviano ha riferito\nattraverso un comunicato di aver dichiarato lo stato di\nemergenza in 25 distretti del dipartimento di Arequipa a causa\ndel pericolo imminente di forti piogge.   \n\t\t\t\t   L'ufficio di gestione reattiva del rischio di disastri ha\ninformato ieri che finora e dall'inizio della stagione delle\npiogge ci sono stati 58 morti, 57 feriti e otto dispersi, oltre\nmigliaia di case distrutte o rese inabitabili. (ANSA).   \n\t\t\t\t          ",
        "ranked": 3,
        "placed": "Esteri",
        "epoch": 1678541425.2025728,
        "language": "IT",
        "source": "ANSA"
    },
    {
        "title": "Gb, a Bakhmut ucraini fanno 'tiro a bersaglio' sui Wagner",
        "date_raw": "Sat, 11 Mar 2023 14:21:41 +0100",
        "date": "2023-03-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/11/gb-a-bakhmut-ucraini-fanno-tiro-a-bersaglio-sui-wagner_75185e6b-a174-4ebf-9e97-1bd2f640f7d5.html",
        "subtitle": "Minati i ponti, da postazioni rinforzate danno filo da torcere",
        "content": "\n            \n            (ANSA) - ROMA, 11 MAR - Le difficoltà incontrate dalla\nmilizia russa Wagner nell'avanzare su Bakhmut sono dovute al\nfatto che gli ucraini, dopo aver minato i ponti sul fiume\nBakhmutka, da postazioni rinforzate fanno un micidiale \"tiro al\nbersaglio\" sui mercenari russi, causando altissime perdite: è\nquanto sostiene il ministero della Difesa britannico, da fonti\ndi intelligence, citato dal Guardian.   \n\t\t\t\t   Secondo i militari britannici, il fiume Bahmutka costituisce\nora di fatto la linea del fronte, sebbene i Wagner siano\nrisusciti a occupare quasi tutta la parte orientale della città.   \n\t\t\t\t   Sebbene dagli edifici alti gli ucraini che difendono Bakhmut\ndiano filo da torcere ai russi, secondo Londra restano tuttavia\npotenzialmente vulnerabili da attacchi da nord e sud. (ANSA).   \n\t\t\t\t          ",
        "ranked": 2,
        "placed": "Esteri",
        "epoch": 1678541425.23084,
        "language": "IT",
        "source": "ANSA"
    },
    {
        "title": "Italian Design Day, a Bangkok eventi per la sostenibilità",
        "date_raw": "Sat, 11 Mar 2023 05:44:26 +0100",
        "date": "2023-03-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/03/11/italian-design-day-a-bangkok-eventi-per-la-sostenibilita_7a9df2eb-c262-4aca-93fb-39a2f22a5cce.html",
        "subtitle": "Tema \"Light on Made in Italy\"",
        "content": "\n            \n            (ANSA) - BANGKOK, 11 MAR - L'Ambasciata d'Italia in\nThailandia ha inaugurato nei giorni scorsi una serie di mostre e\niniziative che celebrano la 7/a edizione dell'Italian Design\nDay, tutte ispirate al tema \"Light on Made in Italy\".   \n\t\t\t\tL''obiettivo è promuovere l'idea del design come strumento di\ntransizione verso un consumo energetico sostenibile.   \n\t\t\t\tTra le iniziative - organizzate con la collaborazione\ndell'Istituto per il commercio estero, la Camera di commercio\nitalo-thailandese e l'Associazione per il disegno industriale -\nspicca la mostra \"Italia geniale\" nel centro commerciale\n\"IconSiam\", che celebra il Made in Italy attraverso 71 oggetti\ndi design che hanno contribuito a rendere il design italiano\nrinomato in tutto il mondo. Si tratta della prima tappa asiatica\ndella mostra, in precedenza a Roma e al padiglione italiano\nall'Expo di Dubai nel 2020.   \n\t\t\t\tUn altro evento di spicco è l'Italian Lighting Exhibition,\ninaugurata due giorni fa dall'ambasciatore Paolo Dionisi al\ncentro commerciale \"Central Embassy\", che dà spazio a un'ampia\nselezione di lampade e altri oggetti per l'illuminazione\nprodotti da aziende italiane. L'iniziativa ha compreso anche una\nMasterclass sull'uso strategico e creativo del design per\nl'illuminazione, tenuta dell'architetto Alexander Maria Bellman,\ntestimonial del design italiano.   \n\t\t\t\tLe attività organizzate con il patrocinio dell'ambasciata a\nBangkok per l'Italian Design Day comprendono anche un evento\ntenutosi due giorni fa in Cambogia: \"The quality that lights up:\nthe energy of design for people and the environment\", che si è\nsvolto presso la concessionaria Vespa Cambodia nella capitale\nPhnom Penh. (ANSA).   \n\t\t\t\t          ",
        "ranked": 5,
        "placed": "Esteri",
        "epoch": 1678541425.2406988,
        "language": "IT",
        "source": "ANSA"
    }
]
