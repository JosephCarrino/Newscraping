[
    {
        "title": "Gb: pompieri sospendono sciopero dopo proposta di aumento",
        "date_raw": "Thu, 9 Feb 2023 13:26:30 +0100",
        "date": "2023-02-09",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/09/gb-pompieri-sospendono-sciopero-dopo-proposta-di-aumento_12a99374-167d-451d-9a3c-7b9b9206ec1e.html",
        "subtitle": "Ora sindacato deve valutare l'offerta in arrivo da governo Tory",
        "content": "\n            \n            (ANSA) - LONDRA, 09 FEB - La protesta sindacale dei pompieri\nè stata sospesa in Gran Bretagna mentre viene valutata l'offerta\ndi aumento salariale arrivata dal governo. Anche i vigili del\nfuoco sono impegnati nella vasta vertenza del settore pubblico\nper la richiesta di un adeguamento degli stipendi al caro vita.   \n\t\t\t\t   L'esecutivo conservatore guidato da Rishi Sunak ha mantenuto\nuna linea dura nei confronti delle richieste delle union ma è\nstato duramente criticato per i forti disagi causati dalla\nmobilitazione di molte categorie, soprattutto nella sanità e nei\ntrasporti. A fronte quindi dei continui scioperi ci sono segnali\ndi trattative, come per quanto riguarda i pompieri a cui è stato\nofferto un aumento salariale del 7% retrodatato a luglio dello\nscorso anno e un altro 5% a partire dal prossimo luglio. Il\nsindacato dei vigili del fuoco (FBU) ora farà votare i suoi\niscritti sull'accordo. Più dell'80% di loro a dicembre si era\nespresso in favore di uno sciopero da tenersi quest'anno, il\nprimo da vent'anni. Lo scorso novembre era stata respinta\nl'offerta di un incremento medio degli stipendi del 5%, ben al\ndi sotto dell'inflazione attuale. (ANSA).   \n\t\t\t\t          ",
        "ranked": 4,
        "placed": "Esteri",
        "epoch": 1675951231.0753222,
        "language": "IT",
        "source": "ANSA"
    },
    {
        "title": "Video su esecuzione due prigionieri russi da parte ucraini",
        "date_raw": "Thu, 9 Feb 2023 13:26:50 +0100",
        "date": "2023-02-09",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/09/video-su-esecuzione-due-prigionieri-russi-da-parte-ucraini_530b94cc-d9e4-49ac-845f-04847e8db151.html",
        "subtitle": "Mosca, Zelensky in Europa e nazisti sparano ai prgionieri",
        "content": "\n            \n            (ANSA) - MOSCA, 09 FEB - Diversi canali Telegram, tra cui\nquello del noto giornalista ucraino in esilio Anatoly Shariy,\nhanno diffuso il video delle esecuzioni di due prigionieri russi\nda parte di soldati ucraini. I prigionieri, stesi a terra,\nvengono uccisi uno dopo l'altro con colpi di arma da fuoco alla\ntesta. Poi si sente un soldato che grida 'Gloria all'Ucraina'.   \n\t\t\t\t   \"Mentre Zelensky va in giro per le città europee, i nazisti\nrimasti a casa sparano sui prigionieri\". Lo scrive sul suo\ncanale Telegram la portavoce del ministero degli Esteri russo\nMaria Zakharova in merito ad un video relativo all'esecuzione di\ndue soldati russi da parte di militari ucraini. \"Esattamente per\nquesto - aggiunge la portavoce - il regime di Kiev è stato\npagato per molti anni: per infettare il proprio popolo con\nun'ideologia nemica dell'umanità, per mettere le persone le une\ncontro le altre, per la distruzione della società e dello\nStato\". (ANSA).   \n\t\t\t\t          ",
        "ranked": 5,
        "placed": "Esteri",
        "epoch": 1675951231.1143806,
        "language": "IT",
        "source": "ANSA"
    }
]
