[
    {
        "title": "Esercito Kiev esorta le famiglie a lasciare Kupiansk",
        "date_raw": "Fri, 3 Mar 2023 14:09:01 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/03/esercito-kiev-esorta-le-famiglie-a-lasciare-kupiansk_05d488d1-cb86-40ab-9df6-23b88c715e15.html",
        "subtitle": "'Russi stanno cercando di riconquistarla, bombardamenti continui",
        "content": "\n            \n            (ANSA) - ROMA, 03 MAR - Il comando militare di Kharkiv,\nnell'Ucraina orientale, ha esortato le famiglie e le persone\n\"con mobilità ridotta\" di lasciare Kupiansk a causa dei\n\"costanti\" bombardamenti da parte delle forze russe che stanno\ncercando di riconquistare la città liberata 5 mesi fa. Lo\nriporta la Bbc. Kupiansk è ritenuta dall'esercito del Cremlino\nun importante snodo di approvvigionamento. L'amministrazione\nmilitare ha affermato che l'ordine di evacuazione è dovuto alla\n\"situazione di sicurezza instabile\" causata dal bombardamento\nrusso della città e dei suoi dintorni. I militari hanno detto\nche in città ci sono 812 bambini e oltre a 724 disabili. (ANSA).   \n\t\t\t\t          ",
        "ranked": 7,
        "placed": "Esteri",
        "epoch": 1677861936.041893,
        "language": "IT",
        "source": "ANSA"
    },
    {
        "title": "Pelé prima di morire ammise di avere figlia non riconosciuta",
        "date_raw": "Fri, 3 Mar 2023 13:46:05 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/03/03/pele-prima-di-morire-ammise-di-avere-figlia-non-riconosciuta_5adeaf92-7ffe-4a77-9d33-c65a235a834e.html",
        "subtitle": "Nel testamento scrisse di includerla tra eredi della sua fortuna",
        "content": "\n            \n            (ANSA) - SAN PAOLO, 03 MAR - Pochi giorni prima della sua\nmorte, Pelé ha affermato per iscritto di essere padre di una\nfiglia non riconosciuta e avrebbe autorizzato di destinare a lei\nparte della sua fortuna; lo rende noto oggi la stampa\nbrasiliana. Nel suo testamento Edson Arantes do Nascimento ha\nindicato che Maria do Socorro de Azevedo fosse inclusa tra gli\neredi insieme ad altri sei figli riconosciuti, due nipoti e la\nsua vedova. Il suo patrimonio è stimato in 15 milioni di\ndollari, secondo il quotidiano Folha de Sao Paulo.   \n\t\t\t\t   Il tre volte campione del mondo di calcio è morto di cancro\nlo scorso 29 dicembre in un ospedale di San Paolo, dove era\nricoverato da circa un mese. Lo scorso settembre, la giustizia\naveva autorizzato un'azione di Maria do Socorro de Azevedo per\neseguire un test del Dna. Pelé è morto prima di sottoporsi al\ntest del Dna, ma questo potrebbe essere eseguito sui suoi figli,\nsecondo Folha. (ANSA).   \n\t\t\t\t          ",
        "ranked": 9,
        "placed": "Esteri",
        "epoch": 1677861936.065601,
        "language": "IT",
        "source": "ANSA"
    },
    {
        "title": "Iran: Raisi, intossicazione studentesse è piano del nemico",
        "date_raw": "Fri, 3 Mar 2023 14:07:30 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/03/03/iran-raisi-intossicazione-studentesse-e-piano-del-nemico_541f3c62-9705-4e93-a4d2-2fd51ba064f5.html",
        "subtitle": "Presidente, i piani dei nemici sono stati sventati",
        "content": "\n            \n            (ANSA) - ISTANBUL, 03 MAR - Il presidente iraniano Ebrahim\nRaisi ha detto che gli incidenti avvenuti in varie città del\nPaese in cui centinaia di studentesse delle superiori ed\nelementari sono rimaste intossicate dopo avere inalato a scuola\ndel gas sono un \"piano dei nemici\". Il presidente\nultraconservatore, come riporta Irna, ha affermato che \"i nemici\nstanno tentando di creare malcontento in vari settori del\nPaese\", come ad esempio \"nelle strade, nei mercati e nelle\nscuole\". Secondo Raisi, \"i piani dei nemici sono stati sventati\ndalla presenza degli iraniani sulla scena\". (ANSA).   \n\t\t\t\t          ",
        "ranked": 8,
        "placed": "Esteri",
        "epoch": 1677861936.1198204,
        "language": "IT",
        "source": "ANSA"
    },
    {
        "title": "Il Giappone scopre di avere 7 mila isole in più del previsto",
        "date_raw": "Thu, 2 Mar 2023 19:02:43 +0100",
        "date": "2023-03-02",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/03/02/il-giappone-scopre-di-avere-7-mila-isole-in-piu-del-previsto_795cfd56-8dad-44ae-8c41-b8b267ff5ec6.html",
        "subtitle": "Nel nuovo computo quelle con circonferenza di almeno 100 metri",
        "content": "\n            \n            (ANSA) - ROMA, 02 MAR - Il Giappone si scopre più ricco di\nisole di quello che credeva. Secondo quanto riportato dalla Cnn,\nla mappatura digitale della Geospatial information authority of\nJapan (Gsi) ha recentemente scoperto che ci sono 14.125 isole\nnel territorio, più del doppio delle 6.852 catalogate\nufficialmente da un rapporto del 1987 della Guardia costiera\ngiapponese.   \n\t\t\t\t   Questo non significa che il territorio di Tokyo sia aumentato\nin questi anni ma che, come spiega il Gsi, i progressi\ntecnologici nel rilevamento hanno permesso di individuare isole\nche prima non erano state mappate, ovvero tutte le aree\nterrestri naturali con una circonferenza di almeno 100 metri,\nsenza includere quelle bonificate artificialmente.   \n\t\t\t\t   Nuove tecnologie sì, ma vecchio metodo. Non essendoci un\naccordo internazionale su come contare le isole, infatti, il\nGiappone ha utilizzato lo stesso criterio di dimensione del\nprecedente sondaggio di 35 anni fa. (ANSA).   \n\t\t\t\t          ",
        "ranked": 29,
        "placed": "Esteri",
        "epoch": 1677861939.155899,
        "language": "IT",
        "source": "ANSA"
    },
    {
        "title": "Bolsonaro pronto a riprendere l'attività politica in Brasile",
        "date_raw": "Thu, 2 Mar 2023 17:37:55 +0100",
        "date": "2023-03-02",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/03/02/bolsonaro-pronto-a-riprendere-lattivita-politica-in-brasile_5ca67e1c-e2e8-4bbf-a462-0b4c4088b35c.html",
        "subtitle": "Il leader del suo partito non sa però quando rientrerà dagli Usa",
        "content": "\n            \n            (ANSA) - BRASILIA, 02 MAR - L'ex presidente brasiliano Jair\nBolsonaro, che al 30 dicembre 2022 si trova negli Stati Uniti,\nha in programma di tornare nel suo Paese per organizzare\ncarovane di motociclette e visitare diversi Stati, ha annunciato\nil segretario del suo Partito liberale (Pl. di destra), Valdemar\nCosta Neto. Secondo quest'ultimo, le cosiddette 'motociatas' -\nche Bolsonaro promuoveva con frequenza durante il suo mandato,\nradunando migliaia di centauri suoi sostenitori - riprenderanno\nad aprile o maggio.   \n\t\t\t\t   \"Vogliamo che Bolsonaro visiti le nostre città, abbiamo\nosservato che non ha perso prestigio, sarà una persona molto\nimportante nelle elezioni municipali del prossimo anno, potete\nstar certi che avremo una forte crescita di sindaci e\nassessori\", ha commentato Costa Neto.   \n\t\t\t\t    Il politico ha incontrato i parlamentari del Pl, che\nterranno riunioni durante questa settimana per delineare la\nstrategia come principale blocco di opposizione al governo del\npresidente di sinistra, Luiz Inácio Lula da Silva.   \n\t\t\t\tBolsonaro si trova ancora in Florida e non è escluso che questa\nsettimana partecipi a un incontro dei leader conservatori che si\nsvolgerà a Washington, dove è prevista anche la presenza dell'ex\npresidente Usa, Donald Trump.   \n\t\t\t\tAlla domanda su quando Bolsonaro tornerà in Brasile, Costa Neto\nha detto di non avere queste informazioni, ma che l'ex\npresidente potrebbe rientrare il mese prossimo.   \n\t\t\t\t    Il mese scorso, Bolsonaro ha dichiarato al Wall Street\nJournal che intendeva tornare a marzo, ma la scorsa settimana ha\npoi precisato di non avere una data specifica.   \n\t\t\t\t    Costa Neto, invece, ha confermato che la moglie di\nBolsonaro, Michelle, andrà in tournée in Brasile, senza la\npresenza del marito, dove si rivolgerà soprattutto agli elettori\ndonna. (ANSA).   \n\t\t\t\t          ",
        "ranked": 32,
        "placed": "Esteri",
        "epoch": 1677861939.167258,
        "language": "IT",
        "source": "ANSA"
    },
    {
        "title": "Gb: Scozia, dopo Sturgeon si dimette anche il suo vice",
        "date_raw": "Thu, 2 Mar 2023 17:57:53 +0100",
        "date": "2023-03-02",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/02/gb-scozia-dopo-sturgeon-si-dimette-anche-il-suo-vice_785c35f2-d57b-40d0-aa01-5d8c6d57465b.html",
        "subtitle": "John Swinney dato inizialmente come possibile nuovo leader",
        "content": "\n            \n            (ANSA) - LONDRA, 02 MAR - Dopo le dimissioni annunciate in\nScozia dalla first minister e leader del partito indipendentista\nSnp, Nicola Sturgeon, lascia anche il suo vice, John Swinney,\nche inizialmente era stato dato come un possibile successore\nalla guida del governo locale di Edimburgo ma poi aveva\npreferito non candidarsi.   \n\t\t\t\t   In una lettera a Sturgeon, Swinney ha affermato che è stato\nun \"onore servire la Scozia\". Veterano dell'Snp, di cui era\nstato anche leader dal 2000 al 2004, per 16 anni ha ricoperto\nincarichi nell'esecutivo scozzese. E' previsto che Swinney, 58\nanni, come Sturgeon rimanga al suo posto sino a quando non sarà\nscelto alla fine di questo mese un nuovo leader dell'Snp e first\nminister. Sono tre i pretendenti in lizza dopo la chiusura dei\ntermini per la presentazione della candidature formali: l'astro\nnascente del partito Kate Forbes, titolare delle Finanze; il\nresponsabile della Sanità Humza Yousaf, scozzese di padre\nimmigrato pachistano e madre kenyana; e Ash Regan, dimessasi nei\nmesi scorsi da viceministra per la Sicurezza delle Comunita'\nLocali in polemica col progetto del controverso Gender\nRecognition Act, legge voluta da Sturgeon e bloccata\ndall'opposizione costituzionale di Londra. (ANSA).   \n\t\t\t\t          ",
        "ranked": 33,
        "placed": "Esteri",
        "epoch": 1677861939.1772866,
        "language": "IT",
        "source": "ANSA"
    },
    {
        "title": "El Salvador-Colombia: scintille fra presidenti su lotta a gang",
        "date_raw": "Thu, 2 Mar 2023 17:46:09 +0100",
        "date": "2023-03-02",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/03/02/el-salvador-colombia-scintille-fra-presidenti-su-lotta-a-gang_97e4a8f4-fd3e-48cc-a95c-0a4e9e12f6b9.html",
        "subtitle": "Bukele-Petro si scontrano su costruzione mega-carcere",
        "content": "\n            \n            (ANSA) - BOGOTÁ, 02 MAR - Un vivace scambio di battute via\nTwitter ha opposto nelle ultime ore il presidente colombiano\nGustavo Petro e il collega salvadoregno Nayib Bukele a proposito\ndi una mega prigione costruita a Tecoluca (74 chilometri a\nsud-est di San Salvador) per ospitare decine di migliaia di\npersone arrestate quali presunti membri delle bande criminali\ndenominate 'maras'.   \n\t\t\t\t   Operando grazie allo stato d'emergenza introdotto nel marzo\n2022, Bukele ha scatenato un' offensiva contri le gang 'Mara\nSalbatrucha' e 'Barrio 18', facendo arrestare 64.000 persone,\nmolte delle quali finiranno nel carcere capace di ospitare fino\na 40.000 reclusi.   \n\t\t\t\t   Bukele ha pubblicato immagini dei detenuti assicurando che\nnegli ultimi mesi gli omicidi nel Paese sono crollati. Poi ha\ndiffuso un video in cui si vedevano scene dei primi 2.000\ndetenuti in partenza per la nuova prigione scalzi, con la testa\nrapata, una cavigliera elettronica e pantaloni di tela corti,\nammassati e inginocchiati.   \n\t\t\t\t     Reagendo Petro ha assicurato che si tratta di \"un campo di\nconcentramento, pieno di migliaia e migliaia di giovani\nprigionieri, che dà i brividi\". Noi in Colombia, ha\nsottolineato, \"abbiamo ridotto i tassi di omicidi e violenza,\nnon con mega carceri, ma con scuole e università\"\n   Bukele gli ha risposto che in El Salvador \"i risultati hanno\nsuperato la retorica. Spero che la Colombia riesca\neffettivamente ad abbassare il tasso di omicidi, come abbiamo\nfatto noi salvadoregni\".   \n\t\t\t\t   Al che il capo dello stato colombiano ha precisato che \"siamo\npassati dai 90 omicidi ogni 100.000 abitanti (1993) a Bogotà a\n13 omicidi ogni 100.000 abitanti (2022). È bene confrontare le\nesperienze. Propongo un forum internazionale\".   \n\t\t\t\t   La risposta di Bukele non si è fatta attendere: \"Dal 1993? 30\nanni…\nMa lei ha governato 30 anni? Bogotà? Non sei il presidente della\nColombia? La nostra esperienza: Da più di 100 omicidi ogni\n100.000 abitanti, ora siamo a percentuali di una sola cifra. E\nla riduzione è stata rapida, perché i morti non si recuperano!\".   \n\t\t\t\t(ANSA).   \n\t\t\t\t          ",
        "ranked": 31,
        "placed": "Esteri",
        "epoch": 1677861939.1873093,
        "language": "IT",
        "source": "ANSA"
    },
    {
        "title": "Esplosione in aria a 110 km da Mosca, 'possibile drone'",
        "date_raw": "Fri, 3 Mar 2023 03:22:27 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/03/esplosione-in-aria-a-110-km-da-mosca-possibile-drone_5b4a5bd2-4a2a-4849-a7ba-93ef09fc7f8f.html",
        "subtitle": "Deflagrazione udita a Kolomna.'Ma nessun relitto ancora trovato'",
        "content": "\n            \n            (ANSA) - ROMA, 03 MAR - Un'esplosione è avvenuta a Kolomna,\ncittà della Russia nella regione di Mosca a 113 km a sudest\ndalla capitale. Lo hanno confermato le autorità, dopo che sui\nsocial erano state diffuse informazioni e immagini\ndell'accaduto. \"L'esplosione è avvenuta in aria. Con molta\nprobabilità stiamo parlando di un drone. Ma finora è impossibile\ndirlo con certezza, dal momento che non riescono a trovare il\nrelitto\", hanno dichiarato le forze dell'ordine all'agenzia\nTass. Un portavoce dei servizi di emergenza ha riferito che \"un\ncerto numero di potenziali strutture sono state controllate\" e\n\"non sono stati trovati segni di esplosione\". (ANSA).   \n\t\t\t\t          ",
        "ranked": 26,
        "placed": "Esteri",
        "epoch": 1677861939.2315593,
        "language": "IT",
        "source": "ANSA"
    },
    {
        "title": "Cinema: Cuba, omaggio al direttore della fotografia Rotunno",
        "date_raw": "Thu, 2 Mar 2023 20:38:30 +0100",
        "date": "2023-03-02",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/02/cinema-cuba-omaggio-al-direttore-della-fotografia-rotunno_0260d1d6-f7fd-4447-992c-ff1a570004d4.html",
        "subtitle": "Definito il 'maestro della luce', lavorò con Visconti e Fellini",
        "content": "\n            \n            (ANSA) - L'AVANA, 02 MAR - Il direttore della fotografia\nitaliano Giuseppe Rotunno, conosciuto come il 'maestro della\nluce' e deceduto a Roma nel 2021 all'età di 97 anni, è al centro\nda oggi al 9 marzo a Cuba di un omaggio basato su una rassegna\ndei suoi lavori più significativi presentata in un importante\ncinema dell'Avana.   \n\t\t\t\t   Fonti dell'Istituto cinematografico cubano (Icaic) hanno\nannunciato che sono stati programmati \"i film più iconici in cui\nè stato coinvolto Rotunno\" e che hanno segnato la stagione del\nneorealismo italiano.   \n\t\t\t\t   Fra i tanti capolavori proposti nella capitale cubana, e che\nriflettono il talento innato di Rotunno, ci sono Amarcord di\nFederico Fellini e Il gattopardo di Luchino Visconti.   \n\t\t\t\t   Per quanto riguarda la relazione con quest'ultimo regista,\nche considerava il suo mentore, il direttore della fotografia\nintervenne fra gli altri,  in Rocco e i suoi fratelli (1960), Le\nnotti bianche, del 1957, tratto dall'omonimo racconto di Fedor\nDostoevskij e Lo straniero (1967).   \n\t\t\t\t   Gli organizzatori della rassegna hanno infine ricordato che\nl'omaggiato è intervenuto in ben otto film di Fellini. Fra cui,\noltre al citato 'Amarcord', Satyricon, Roma, Casanova, Prova\nd'Orchestra e La Città delle Donne. (ANSA).   \n\t\t\t\t          ",
        "ranked": 28,
        "placed": "Esteri",
        "epoch": 1677861939.2456055,
        "language": "IT",
        "source": "ANSA"
    },
    {
        "title": "Cinema: Cuba, omaggio al direttore della fotografia Rotunno",
        "date_raw": "Thu, 2 Mar 2023 20:38:30 +0100",
        "date": "2023-03-02",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/03/02/cinema-cuba-omaggio-al-direttore-della-fotografia-rotunno_cdd4430b-6cfc-4beb-a8ca-281df701d462.html",
        "subtitle": "Definito il 'maestro della luce', lavorò con Visconti e Fellini",
        "content": "\n            \n            (ANSA) - L'AVANA, 02 MAR - Il direttore della fotografia\nitaliano Giuseppe Rotunno, conosciuto come il 'maestro della\nluce' e deceduto a Roma nel 2021 all'età di 97 anni, è al centro\nda oggi al 9 marzo a Cuba di un omaggio basato su una rassegna\ndei suoi lavori più significativi presentata in un importante\ncinema dell'Avana.   \n\t\t\t\t   Fonti dell'Istituto cinematografico cubano (Icaic) hanno\nannunciato che sono stati programmati \"i film più iconici in cui\nè stato coinvolto Rotunno\" e che hanno segnato la stagione del\nneorealismo italiano.   \n\t\t\t\t   Fra i tanti capolavori proposti nella capitale cubana, e che\nriflettono il talento innato di Rotunno, ci sono Amarcord di\nFederico Fellini e Il gattopardo di Luchino Visconti.   \n\t\t\t\t   Per quanto riguarda la relazione con quest'ultimo regista,\nche considerava il suo mentore, il direttore della fotografia\nintervenne fra gli altri,  in Rocco e i suoi fratelli (1960), Le\nnotti bianche, del 1957, tratto dall'omonimo racconto di Fedor\nDostoevskij e Lo straniero (1967).   \n\t\t\t\t   Gli organizzatori della rassegna hanno infine ricordato che\nl'omaggiato è intervenuto in ben otto film di Fellini. Fra cui,\noltre al citato 'Amarcord', Satyricon, Roma, Casanova, Prova\nd'Orchestra e La Città delle Donne. (ANSA).   \n\t\t\t\t          ",
        "ranked": 27,
        "placed": "Esteri",
        "epoch": 1677861939.2556875,
        "language": "IT",
        "source": "ANSA"
    },
    {
        "title": "Allarme esperti,oltre metà popolazione mondiale obesa entra 2035",
        "date_raw": "Thu, 2 Mar 2023 18:58:49 +0100",
        "date": "2023-03-02",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/03/02/allarme-espertioltre-meta-popolazione-mondiale-obesa-entra-2035_6012c6b4-c980-4189-a252-615a4333e5e1.html",
        "subtitle": "Secondo la Words Obesity Federation interessata una persona su 7",
        "content": "\n            \n            (ANSA) - NEW YORK, 02 MAR - Oltre la metà della popolazione\nmondiale rischia di essere obesa entro il 2035. A lanciare\nl'allarme un gruppo di esperti della World Obesity Federation\nche ha completato una ricerca in merito.   \n\t\t\t\t    Attualmente 2,6 miliardi di persone al mondo, pari al 38%\ndella popolazione, sono sia sovrappeso oppure obese, ma con i\ntrend attuali si stima che, senza un intervento dei governi per\nfrenare ciò che viene definito un epidemico eccesso di peso, il\nnumero arriverà a oltre quattro miliardi (51%) in 12 anni.   \n\t\t\t\t   Secondo gli esperti, tra le misure per frenare il trend\noccorrono tassazioni e limiti sulla promozione di cibo malsano\naltrimenti le persone clinicamente obese entro il 2035 saranno\nuna su sette.   \n\t\t\t\tL'allarme riguarda anche i bambini. Un rapporto di World Obesity\nAtlas sottolinea infatti che sempre entro il 2035 l'obesità\naumenterà tra i giovani al doppio del tasso registrato nel 2020.   \n\t\t\t\tL'incremento sarà del 100% tra i minori di sesso maschile e del\n125% tra la controparte femminile.   \n\t\t\t\tNove su dieci paesi dove si registrerà l'aumento maggiore sono\nin Africa e in Asia.   \n\t\t\t\tIl costo dell'obesità a livello mondiale peserà sui bilanci per\noltre 4 mila miliardi di dollari contro gli attuali quasi due\nmila miliardi. Si tratta del 3% del prodotto interno lordo\nglobale. Una cifra paragonabile al danno economico causato dalla\npandemia di Covid 19. (ANSA).   \n\t\t\t\t          ",
        "ranked": 30,
        "placed": "Esteri",
        "epoch": 1677861939.2667184,
        "language": "IT",
        "source": "ANSA"
    },
    {
        "title": "Terremoto e ciclone, stato di emergenza alle isole Vanuatu",
        "date_raw": "Fri, 3 Mar 2023 04:14:23 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/oceania/2023/03/03/terremoto-e-ciclone-stato-di-emergenza-alle-isole-vanuatu_dfd275e3-a82b-4f50-bdb6-be07a4d75f0c.html",
        "subtitle": "Al momento non si ha notizia di vittime ma ingenti danni",
        "content": "\n            \n            (ANSA) - SYDNEY, 03 MAR - Vanuatu, Stato insulare del\nPacifico di 320.000 abitanti, ha dichiarato lo stato di\nemergenza, colpito contemporaneamente da un ciclone e da un\nterremoto di magnitudo 6,5.   \n\t\t\t\t   Il terremoto si è verificato alle 19:04 ora italiana, le 5\ndel mattino ora locale, a 10 chilometri di profondità al largo\ndella grande isola di Espiritu Santo e 82 chilometri a sud-ovest\ndel villaggio di Port-Olry, secondo l'Istituto americano di\ngeofisica (USGS).   \n\t\t\t\t   Il terremoto è stato seguito da una scossa di assestamento di\nmagnitudo 5.4, secondo la stessa fonte.   \n\t\t\t\t   Non c'è stato allarme tsunami ma Vanuatu è stata raggiunta\ndal ciclone Kevin, con danni che hanno spinto le autorità a\ndichiarare lo stato di emergenza, secondo quanto riferito \nall'AFP dal portavoce del governo Joe Harry Karu.   \n\t\t\t\t   Finora non sono state segnalate vittime, ha detto all'AFP il\nportavoce della Croce Rossa del Pacifico Soneel Ram, ma i forti\nventi del ciclone hanno strappato i tetti degli edifici e\nsradicato gli alberi.   \n\t\t\t\t   Due giorni prima, il ciclone Judy aveva già attraversato\nVanuatu con venti che hanno aggiunto i 200 chilometri all'ora e\npiogge torrenziali. (ANSA).   \n\t\t\t\t          ",
        "ranked": 23,
        "placed": "Esteri",
        "epoch": 1677861939.3125896,
        "language": "IT",
        "source": "ANSA"
    },
    {
        "title": "Usa, noto avvocato colpevole di omicidio di moglie e figlio",
        "date_raw": "Fri, 3 Mar 2023 03:46:01 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/03/03/usa-noto-avvocato-colpevole-di-omicidio-di-moglie-e-figlio_d330ac0e-70f1-45b2-bae0-d6869e98e9ce.html",
        "subtitle": "Giuria ha raggiunto un verdetto unanime su Alex Murdaugh",
        "content": "\n            \n            (ANSA) - WASHINGTON, 02 MAR - Il noto avvocato del South\nCarolina Alex Murdaugh è stato giudicato colpevole dell'omicidio\ndella moglie e del figlio alla fine di un processo drammatico.   \n\t\t\t\tLa giuria ha raggiunto un verdetto unanime.   \n\t\t\t\t   Il dramma del South Carolina è iniziato il 7 giugno di due\nanni fa quando Murdaugh - che discende da tre generazioni di\navvocati e procuratori, una vera e propria dinastia che per anni\nha controllato i tribunali dello Stato - ha denunciato la morte\ndella moglie Maggie e del figlio Paul. Delitti apparsi subito\navvolti dal mistero e rimasti senza colpevole né movente per\noltre un anno fino a quando, a luglio del 2022, l'avvocato è\nstato accusato di duplice omicidio. A rendere ancora più\nintricata la situazione il fatto che dall'ottobre del 2021\nl'avvocato era in carcere per aver inscenato il proprio\nomicidio, con l'obiettivo di far riscuotere al figlio minore una\npolizza sulla vita da 10 milioni di dollari, e per aver truffato\nper milioni di dollari i due figli della sua ex domestica, morta\ndopo una caduta in casa del legale in circostanze misteriose. Ed\nè stato proprio per nascondere le sue magagne finanziarie e gli\naltri crimini che, per l'accusa, Murdaugh ha ucciso la moglie\n52enne e il figlio 22enne. Il processo per omicidio è iniziato\nil 23 gennaio ed ha ricevuto sin da subito un'incredibile\nattenzione da parte dei media americani. Nei primi giorni in\ntribunale Murdaugh ha ascoltato, scosso e con le lacrime agli\nocchi, tutte le accuse a suo carico. Alla quinta settimana il\nfamoso avvocato è andato alla sbarra e si è dichiarato innocente\ndell'omicidio della moglie e del figlio ma colpevole dei crimini\nfinanziari. Alla lettura della sentenza unanime di colpevolezza\nquesta sera è rimasto impassibile. Rischia dai 30 anni\nall'ergastolo. La pena sarà annunciata domani. (ANSA).   \n\t\t\t\t          ",
        "ranked": 24,
        "placed": "Esteri",
        "epoch": 1677861939.3227663,
        "language": "IT",
        "source": "ANSA"
    },
    {
        "title": "Media, 'nuovo pacchetto di armi Usa a Ucraina da 400 mln'",
        "date_raw": "Fri, 3 Mar 2023 03:26:29 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/03/03/media-nuovo-pacchetto-di-armi-usa-a-ucraina-da-400-mln_6f2526c8-f013-4075-af61-d0822f3efd7a.html",
        "subtitle": "Fonti, ci saranno soprattutto munizioni",
        "content": "\n            \n            (ANSA) - WASHINGTON, 02 MAR - Gli Stati Uniti annunceranno\ntra poche ore un nuovo pacchetto di aiuti militari all'Ucraina,\ndel valore di circa 400 milioni di dollari e composto\nprincipalmente da munizioni. Lo riferisce la Reuters sul proprio\nsito citando fonti informate e confermando quanto preannunciato\ndalla Casa Bianca nel briefing quotidiano. Il pacchetto, hanno\nprecisato le fonti, dovrebbe contenere razzi per i sistemi di\ndifesa anti-aerea Himars, munizioni per i veicoli da\ncombattimento Bradley e veicoli gettaponte corazzati. (ANSA).   \n\t\t\t\t          ",
        "ranked": 25,
        "placed": "Esteri",
        "epoch": 1677861939.3327,
        "language": "IT",
        "source": "ANSA"
    },
    {
        "title": "Bielorussia: 10 anni di carcere al premio Nobel Bialiatski",
        "date_raw": "Fri, 3 Mar 2023 11:50:40 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/03/bielorussia-10-anni-di-carcere-al-premio-nobel-bialiatski_bd4588a3-cc2e-45ea-85e0-e983d9f44238.html",
        "subtitle": "Condannato per contrabbando",
        "content": "\n            \n            (ANSA) - MOSCA, 03 MAR - La Bielorussia ha condannato a 10\nanni il premio Nobel e attivista Ales Bialiatski: lo rende noto\nil centro per i diritti umani da lui fondato Viasna.   \n\t\t\t\tViasna ha dichiarato in un comunicato che il 60enne è stato\ncondannato per contrabbando e finanziamento di \"attività che\nviolano gravemente l'ordine pubblico\".   \n\t\t\t\t   Bialiatski, insieme ad altri esponenti del centro per i\ndiritti umani, è in carcere dal luglio 2021, il processo era\ncominciato a gennaio. (ANSA).   \n\t\t\t\t          ",
        "ranked": 17,
        "placed": "Esteri",
        "epoch": 1677861939.356525,
        "language": "IT",
        "source": "ANSA"
    },
    {
        "title": "Ucraina, incontro tra Biden e Scholz alle 20 alla Casa Bianca",
        "date_raw": "Fri, 3 Mar 2023 04:15:34 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/03/03/ucraina-incontro-tra-biden-e-scholz-alle-20-alla-casa-bianca_d096b19f-8600-44e1-8950-6daaa19d07d8.html",
        "subtitle": "Non è prevista una conferenza stampa congiunta",
        "content": "\n            \n            (ANSA) - WASHINGTON, 02 MAR - E' previsto alle 14 ora di\nWashington, le 20 in Italia, l'incontro alla Casa Bianca tra Joe\nBiden e il cancelliere tedesco Olaf Scholz. Lo riferisce\nl'amministrazione Usa in una nota. Non è prevista una conferenza\nstampa congiunta. (ANSA).   \n\t\t\t\t          ",
        "ranked": 22,
        "placed": "Esteri",
        "epoch": 1677861939.381278,
        "language": "IT",
        "source": "ANSA"
    },
    {
        "title": "Wagner,Bakhmut circondata,Zelensky evacui vecchi e bambini",
        "date_raw": "Fri, 3 Mar 2023 11:50:41 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/03/wagnerbakhmut-circondatazelensky-evacui-vecchi-e-bambini_6c422add-4ac7-4bc5-84f3-3a22c9366b37.html",
        "subtitle": "Prigozhin al presidente ucraino, dia possibilità alle sue truppe",
        "content": "\n            \n            (ANSA) - ROMA, 03 MAR - Secondo il fondatore del gruppo di\nmercenari russi Wagner Evgeny Prigozhin le forze russe hanno\npraticamente circondato la città dell'Ucraina orientale di\nBakhmut (in russo Artyomovsk): in un discorso video ha invitato\nil presidente ucraino Volodymir Zelensky a evacuare anziani e\nbambini. Lo riportano i media russi.  Secondo Ria Novosti, ha\ninvitato le autorità ucraine a dare alle forze armate ucraine\nl'opportunità di lasciare la città. A Bakhmut da settimane\ninfuria una sanguinosa battaglia, condotta praticamente casa per\ncasa. (ANSA).   \n\t\t\t\t          ",
        "ranked": 18,
        "placed": "Esteri",
        "epoch": 1677861939.3939412,
        "language": "IT",
        "source": "ANSA"
    },
    {
        "title": "Qatar: legale, Marc Tarabella resta in carcere",
        "date_raw": "Fri, 3 Mar 2023 11:50:42 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/03/qatar-legale-marc-tarabella-resta-in-carcere_28a0c610-7344-4e1c-9e49-fe06e63ada0b.html",
        "subtitle": "Nuovo riesame della custodia cautelare entro fine marzo",
        "content": "\n            \n            (ANSA) - BRUXELLES, 03 MAR - La Corte d'Appello del tribunale\ndi Bruxelles ha deciso di tenere ancora in carcere\nl'eurodeputato Marc Tarabella, in detenzione preventiva dallo\nscorso 10 febbraio nell'ambito del Qatargate. Lo riferisce il\nlegale del politico belga, Maxim Toeller, indicando che un nuovo\nriesame della sua custodia cautelare dovrebbe tenersi entro la\nfine di marzo.   \n\t\t\t\t\"Per riavvicinarlo alla sua famiglia - aggiunge il difensore -,\nnonostante la sua ingiusta carcerazione, abbiamo ottenuto che\nsia trasferito a breve\" dal carcere brussellese di Saint-Gilles\n\"in un carcere più vicino alla sua famiglia\", probabilmente\n\"nell'area della Vallonia\". (ANSA).   \n\t\t\t\t          ",
        "ranked": 19,
        "placed": "Esteri",
        "epoch": 1677861939.4038508,
        "language": "IT",
        "source": "ANSA"
    },
    {
        "title": "Usa: altre 28 aziende cinesi nella lista nera, ira Pechino",
        "date_raw": "Fri, 3 Mar 2023 11:50:40 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/03/03/usa-altre-28-aziende-cinesi-nella-lista-nera-ira-pechino_8f5a9fcd-6419-4a99-a93d-a73beb24d284.html",
        "subtitle": "Accusate di essere rischio significativo per sicurezza nazionale",
        "content": "\n            \n            (ANSA) - PECHINO, 03 MAR - Il Dipartimento del Commercio\namericano, che sovrintende ai controlli sulle esportazioni, ha\naggiunto altre 37 aziende alla sua lista nera, di cui 28 cinesi\ncome quella di genetica BGI e quella di cloud computing Inspur\nperché accusate di rappresentare un \"rischio significativo\" per\nla sicurezza nazionale e di contribuire ai programmi di\nsorveglianza di Pechino. Immediata la reazione cinese:\n\"Esprimiamo forte insoddisfazione ed esortiamo gli Stati Uniti a\nsmettere di abusare di varie scuse per sopprimere\nirragionevolmente le nostre aziende\", ha tuonato nel briefing\nquotidiano la portavoce del ministero degli Esteri, Mao Ning.   \n\t\t\t\t(ANSA).   \n\t\t\t\t          ",
        "ranked": 16,
        "placed": "Esteri",
        "epoch": 1677861939.4238262,
        "language": "IT",
        "source": "ANSA"
    },
    {
        "title": "Lavrov, cerchiamo di finire guerra iniziata da Occidente",
        "date_raw": "Fri, 3 Mar 2023 11:50:43 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/03/lavrov-cerchiamo-di-finire-guerra-iniziata-da-occidente_43c849fe-70eb-487a-96c4-00ced6ba5782.html",
        "subtitle": "'Su politica energetica non più affidamento partner occidentali'",
        "content": "\n            \n            (ANSA) - ROMA, 03 MAR - \"La guerra che stiamo cercando di\nterminare e che è stata iniziata dall'Occidente contro di noi\nusando gli ucraini ha influenzato la politica russa, compresa\nquella energetica. Ciò che è cambiato è che non faremo più\naffidamento su alcun partner occidentale\", ha dichiarato il\nministro degli Esteri russo Sergey Lavrov citato dalla Tass.   \n\t\t\t\tLavrov ha sottolineato che la Russia non farà più affidamento\nsui partner occidentali nella sua politica energetica. (ANSA).   \n\t\t\t\t          ",
        "ranked": 20,
        "placed": "Esteri",
        "epoch": 1677861939.4348927,
        "language": "IT",
        "source": "ANSA"
    },
    {
        "title": "Qatar: procura, Kaili resta in carcere almeno altri 2 mesi",
        "date_raw": "Fri, 3 Mar 2023 11:50:39 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/03/qatar-procura-kaili-resta-in-carcere-almeno-altri-2-mesi_d0b80059-4ae1-4919-bc6b-5b5b8c22509b.html",
        "subtitle": "Respinto ricorso dell'ex vicepresidente del Parlamento europeo",
        "content": "\n            \n            (ANSA) - BRUXELLES, 03 MAR - La giustizia belga ha confermato\nla decisione di estendere la custodia cautelare dell'ex\nvicepresidente del Parlamento europeo Eva Kaili, in carcere dal\n9 dicembre scorso nell'ambito del Qatargate, per almeno altri\ndue mesi. Lo riferisce la procura federale del Belgio. (ANSA).   \n\t\t\t\t          ",
        "ranked": 15,
        "placed": "Esteri",
        "epoch": 1677861939.4447732,
        "language": "IT",
        "source": "ANSA"
    },
    {
        "title": "Singapore: record di donne nei consigli di amministrazione",
        "date_raw": "Fri, 3 Mar 2023 07:01:51 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/03/03/singapore-record-di-donne-nei-consigli-di-amministrazione_49e18221-c30d-4e70-9c65-f05d27a39633.html",
        "subtitle": "Nelle prime 100 società quotate in Borsa sono il 36%",
        "content": "\n            \n            Nelle 100 maggiori società quotate alla borsa di Singapore,\nil 36% dei componenti nominati nel 2022 nei consigli di\namministrazione erano donne, un record e un consistente aumento\nanche rispetto al 23% del 2021: lo rivela uno studio annuale del\nCouncil for Board Diversity, che monitora le società dal 2013.   \n\t\t\t\t   Lo studio, che ha riguardato circa 1.300 organizzazioni, ha\ninoltre rilevato che il 21% delle donne che sono entrate a far\nparte dei consigli di amministrazione delle 100 principali\nsocietà quotate nel 2022 svolgevano quel ruolo per la prima\nvolta. I 'novizi' maschi costituivano invece il 26% di tutti i\nnominati nei consigli di amministrazione nel 2022.   \n\t\t\t\t   Si tratta di un miglioramento della parità di genere rispetto\nal 2021, quando le donne manager per la prima volta costituivano\nil 14% delle nomine nei consigli e gli uomini il 45%. I dati si\nriferiscono solo alle società quotate. (ANSA).   \n\t\t\t\t          ",
        "ranked": 21,
        "placed": "Esteri",
        "epoch": 1677861939.4557767,
        "language": "IT",
        "source": "ANSA"
    },
    {
        "title": "Mosca, Usa e Nato indicano a Kiev obiettivi da bombardare",
        "date_raw": "Fri, 3 Mar 2023 12:55:43 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/03/mosca-usa-e-nato-indicano-a-kiev-obiettivi-da-bombardare_2acb0fd5-ae1b-4607-af1d-238b79127054.html",
        "subtitle": "'Il loro scopo è annientare la Russia'",
        "content": "\n            \n            (ANSA) - MOSCA, 03 MAR - Gli Usa e la Nato continuano nei\nloro \"piani geopolitici di annientare la Russia\" fornendo armi\nall'Ucraina, addestrando le sue forze armate e \"aiutando Kiev ad\nindividuare gli obiettivi da bombardare\". Lo afferma in un\ncomunicato il ministero degli Esteri di Mosca. (ANSA).   \n\t\t\t\t          ",
        "ranked": 11,
        "placed": "Esteri",
        "epoch": 1677861939.4754245,
        "language": "IT",
        "source": "ANSA"
    },
    {
        "title": "Borrell,Lavrov al G20 rimasto al tavolo, è un passo avanti",
        "date_raw": "Fri, 3 Mar 2023 11:49:48 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/03/borrelllavrov-al-g20-rimasto-al-tavolo-e-un-passo-avanti_a25686b0-912a-4e2c-a705-194ffff2d9a9.html",
        "subtitle": "'A Bali parlò e se ne andò, almeno ora ci ascoltiamo'",
        "content": "\n            \n            (ANSA) - BRUXELLES, 03 MAR - \"Questo G20 è stato un passo\navanti, a Bali Lavrov non era rimasto: ha parlato e se ne è\nandato. Qui è rimasto e ha ascoltato gli altri. È importante\navere forum dove almeno ci ascoltiamo se non proprio parliamo.   \n\t\t\t\tNon c'è stata una grande interazione ma almeno ci ha ascoltato\".   \n\t\t\t\tLo ha detto Josep Borrell intervenendo ai Raisina Dialogue in\nIndia. (ANSA).   \n\t\t\t\t          ",
        "ranked": 12,
        "placed": "Esteri",
        "epoch": 1677861939.4853444,
        "language": "IT",
        "source": "ANSA"
    },
    {
        "title": "Dengue: il Brasile ora spera, approvato un nuovo vaccino",
        "date_raw": "Fri, 3 Mar 2023 14:54:09 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/03/03/dengue-il-brasile-ora-spera-approvato-un-nuovo-vaccino_07fdfbae-1600-496e-972f-39569b35dc0e.html",
        "subtitle": "Anche per chi non è mai entrato in contatto con il virus",
        "content": "\n            \n            (ANSA) - RIO DE JANEIRO, 03 MAR - Il Brasile potrebbe\nfinalmente vincere la battaglia contro la dengue, malattia\ntrasmessa dalla zanzara 'aedes aegypti' che ogni anno uccide\nmigliaia di persone nel Paese sudamericano e non solo: l'Agenzia\nnazionale di sorveglianza sanitaria (Anvisa) ha infatti\napprovato la registrazione di un nuovo vaccino contro il virus,\nQdenga (TAK-003), del laboratorio giapponese Takeda Pharma.   \n\t\t\t\tSi tratta del primo immunizzante autorizzato in Brasile per chi\nnon è mai entrato in contatto con la dengue, ma può essere\napplicato anche a chi ha già avuto la malattia, rende noto il\nportale di notizie G1.   \n\t\t\t\tSecondo Anvisa, Qdenga è indicato per la fascia di età dai 4 ai\n60 anni e viene applicato in uno schema a due dosi, con un\nintervallo di tre mesi tra le applicazioni. Il vaccino è\ncostituito da quattro diversi sierotipi del virus che causa la\nmalattia.   \n\t\t\t\tDopo l'approvazione di Anvisa, Qdenga può ora essere venduto in\nBrasile nella rete privata e nel Sistema sanitario unificato\n(Sus), se il ministero della Salute lo deciderà.   \n\t\t\t\tFinora, l'unico vaccino contro la dengue disponibile nel Paese\nera il Dengvaxia, prodotto dal laboratorio francese Sanofi\nPasteur, che però è consigliato solo per chi è stato già\ninfettato. (ANSA).   \n\t\t\t\t          ",
        "ranked": 5,
        "placed": "Esteri",
        "epoch": 1677861939.4979146,
        "language": "IT",
        "source": "ANSA"
    }
]
