[
    {
        "title": "Von der Leyen a Zelensky, 'attacchi russi crimini guerra'",
        "date_raw": "Thu, 9 Mar 2023 19:32:35 +0100",
        "date": "2023-03-09",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/09/von-der-leyen-a-zelensky-attacchi-russi-crimini-guerra_a69f6ffc-aaeb-4b81-b8ff-f084a9ddbea6.html",
        "subtitle": "'Sono deliberatamente condotti contro civili e rete energetica'",
        "content": "\n            \n            (ANSA) - BRUXELLES, 09 MAR - \"Oggi ho parlato con Zelensky in\nseguito agli attacchi missilistici indiscriminati\nsull'Ucraina la scorsa notte. L'attacco deliberato della Russia\ncontro i civili e la rete energetica è un crimine di guerra. Ciò\nrafforza la nostra comune determinazione a continuare a\nprogredire negli sforzi di riforma dell'Ucraina nel percorso di\nadesione in Ue\". Lo scrive la presidente della Commissione Ue\nUrsula von der Leyen su twitter dopo aver avuto una\nconversazione telefonica con il presidente Volodymyr Zelensky.   \n\t\t\t\t(ANSA).   \n\t\t\t\t          ",
        "ranked": 9,
        "placed": "Esteri",
        "epoch": 1678395638.7260711,
        "language": "IT",
        "source": "ANSA"
    },
    {
        "title": "Herzog, riforma giudiziaria così com'è deve scomparire",
        "date_raw": "Thu, 9 Mar 2023 19:46:15 +0100",
        "date": "2023-03-09",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/03/09/herzog-riforma-giudiziaria-cosi-come-deve-scomparire_93b1df04-c2cd-4d9b-813d-3817c2d7e331.html",
        "subtitle": "Presidente Israele, 'trovare un accordo, l'abisso è vicino'",
        "content": "\n            \n            (ANSA) - TEL AVIV, 09 MAR - La legge di riforma giudiziaria\n\"così come è adesso deve scomparire dal mondo\". Lo ha detto il\npresidente israeliano Isaac Herzog in un discorso alla nazione\ninvitando le parti - maggioranza e opposizione - a trovare un\naccordo perché \"l'abisso è vicino\". \"Le scene che abbiamo visto\noggi sono un incubo\". \"Non mollerò: pagherò ogni prezzo - ha\naggiunto - per trovare una soluzione\". (ANSA).   \n\t\t\t\t          ",
        "ranked": 8,
        "placed": "Esteri",
        "epoch": 1678395638.791659,
        "language": "IT",
        "source": "ANSA"
    },
    {
        "title": "Ucraina: Scholz, non vedo disponibilità di Putin a trattare",
        "date_raw": "Thu, 9 Mar 2023 20:08:03 +0100",
        "date": "2023-03-09",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/09/ucraina-scholz-non-vedo-disponibilita-di-putin-a-trattare_bc553487-5d3c-4183-82b8-f66565105f07.html",
        "subtitle": "'È l'Ucraina che deve decidere quali condizioni accettare'",
        "content": "\n            \n            (ANSA) - BERLINO, 09 MAR - \"Al momento purtroppo non vedo\nalcuna disponibilità del presidente Putin a trattare\". È quello\nche ha detto il cancelliere Olaf Scholz, in una intervista\nrilasciata alla Neue Berliner Redaktionsgesellschaft, secondo\nun'anticipazione. Il cancelliere ha sottolineato di restare\ncomunque in contatto con la Russia per parlare. \"È l'Ucraina che\ndeve decidere quali condizioni sia pronta ad accettare per una\npace\", ha poi aggiunto. (ANSA).   \n\t\t\t\t          ",
        "ranked": 6,
        "placed": "Esteri",
        "epoch": 1678395638.815905,
        "language": "IT",
        "source": "ANSA"
    },
    {
        "title": "Rep.ceca: Pavel giura da presidente, 'noi piccoli ma capaci'",
        "date_raw": "Thu, 9 Mar 2023 20:06:31 +0100",
        "date": "2023-03-09",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/09/rep.ceca-pavel-giura-da-presidente-noi-piccoli-ma-capaci_eaa4786d-7292-42ef-bcad-e49af7e6a82d.html",
        "subtitle": "Restituito al Castello stendardo con scritta \"La verità trionfa\"",
        "content": "\n            \n            (ANSA) - PRAGA, 09 MAR - L'ex generale Petr Pavel, eletto lo\nscorso gennaio dal voto popolare, è diventato il nuovo\npresidente della Repubblica Ceca, prestando oggi giuramento\nnella cerimonia d'insediamento nel Castello di Praga. Dopo\nVaclav Havel (1993-2013), Vaclav Klaus (2003-2013) e Milos Zeman\n(2013-2023), Pavel è il quarto presidente ceco dalla caduta\ncomunismo nel 1989 e dalla divisione della Cecoslovacchia nel\n1992.   \n\t\t\t\t   Pavel ha prestato il giuramento solenne nelle mani del\npresidente del Senato durante una sessione del Parlamento a\ncamere riunite nella Sala Vladislao, alla presenza di circa 800\ninvitati. \"Alcuni dicono che siamo troppo piccoli per far\nsentire la nostra voce nel mondo. O troppo deboli per far\ncambiare idea ai nostri partner più forti. Vorrei che potessimo\nattraversare quell'ombra insieme\", ha detto nel suo discorso.   \n\t\t\t\t\"Non complichiamo le cose semplici, non creiamo ostacoli, non\nperdiamo tempo a cercare la perfezione per poi non fare nulla.   \n\t\t\t\tAbbiamo dimostrato molte volte che siamo capaci\", ha aggiunto.   \n\t\t\t\tPavel a questo propositoi ha fatto l'esempio del \"successo della\npresidenza ceca\" del Consiglio dell'Ue. \"Cerchiamo di essere\nattivi e di portare questo esempio in altri settori. Ad esempio,\nalla Nato o all'Onu. Non aspettiamo che siano i Paesi più grandi\na trovare una soluzione. Dove sta scritto che i più intelligenti\ne capaci siano sempre i più grandi?\". Quindi Pavel ha salutato\nil pubblico nel terzo cortile e ha ripristinato lo stendardo del\ncastello con il motto \"La Verità trionfa\" (Pravda vítězí).   \n\t\t\t\t   Sessantuno anni, ex capo di Stato maggiore dell'esercito ceco\n(2012-2015) ed ex presidente del Consiglio militare della Nato\n(2015-2018), Pavel ha vinto al secondo turno delle elezioni\npresidenziali dirette su Andrej Babis, ex premier e leader del\nmovimento populista Ano. Nel suo programma figura il pieno\nappoggio all'Ucraina contro l'aggressione russa, e la\nriunificazione della società civile ceca, che la politica ha\nprofondamente diviso nell'ultimo ventennio. Pavel è europeista;\nnel suo team vi è il noto diplomatico di Bruxelles, Jaroslav\nZajicek. (ANSA).   \n\t\t\t\t          ",
        "ranked": 7,
        "placed": "Esteri",
        "epoch": 1678395638.8264725,
        "language": "IT",
        "source": "ANSA"
    },
    {
        "title": "Attacco terroristico nel cuore di Tel Aviv",
        "date_raw": "Thu, 9 Mar 2023 21:30:56 +0100",
        "date": "2023-03-09",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/03/09/sparatoria-a-tel-aviv-attentatore-in-fuga-3-feriti-_d2fb668b-e353-4c93-a06c-7ee8438776ee.html",
        "subtitle": "Tre feriti, ucciso l'attentatore palestinese. Hamas esulta",
        "content": "Il terrorismo torna a Tel Aviv.In un attacco a colpi d'arma da fuoco in pieno centro della città, un attentatore ha ferito 3 persone, di cui almeno due gravemente, e poi è stato ucciso dalla reazione di agenti di sicurezza sul posto.La città è rimpiombata nella tensione e nell'allarme mentre in cielo volteggiavano gli elicotteri della polizia. Una giornata che era stata caratterizzata già dalle proteste contro la riforma giudiziaria del governo di Benyamin Netanyahu con cortei, sit in, blocchi stradali e scontri. Tutto è avvenuto sulla centralissima via Dizengoff - in passato già luogo di altri attentati mortali - all'altezza della via Ben Gurion. Un attentatore - ha spiegato il capo della polizia proprio oggi licenziato dal ministro della Sicurezza nazionale Itamar Ben Gvir per le proteste in città - ha cominciato a sparare verso le persone ferme davanti ad un bar: tre di queste, tutte intorno ai 20 anni, si sono accasciate al suolo. In vari video diffusi sui social si sente distintamente il crepitio degli spari e la gente fuggire in preda al panico. Poi si possono vedere altra gente accorrere sul luogo. Due agenti di sicurezza che si trovavano sul luogo - ha raccontato il capo della polizia - hanno intercettato il terrorista e l'hanno eliminato\". Si tratta - riferiscono i media - di un 23enne palestinese affiliato ad Hamas.Tutti i feriti sono stati condotti in ospedale dove quella più grave - hanno detto i medici - è stata stabilizzata e dovrà essere sottoposta a intervento chirurgico. Il sindaco di Tel Aviv Ron Huldai ha fatto un appello alla popolazione di chiudersi in casa per lasciar lavorare la polizia in cerca di possibili eventuali complici.L'attacco terroristico è avvenuto in una situazione prolungata di crescente tensione in Cisgiordania. Hamas da Gaza ha parlato di \"operazione eroica: una reazione naturale e molto rapida al crimine di oggi a Jaba\", il villaggio della Cisgiordania dove in mattinata tre miliziani della Jihad islamica sono stati uccisi da una unità militare israeliana mentre sembravano in procinto di compiere un attacco.\"Sono terminati i tempi in cui gli occupanti potevano ucciderci impunemente\" ha detto ancora Kassem. In diverse città della Cisgiordania vengono intanto distribuiti dolciumi ai passanti in segno di gioia per l'attentato di Tel Aviv. ",
        "ranked": 5,
        "placed": "Esteri",
        "epoch": 1678395638.8687932,
        "language": "IT",
        "source": "ANSA"
    }
]
