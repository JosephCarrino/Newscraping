[
    {
        "title": "Gb, a Bakhmut ucraini fanno 'tiro a bersaglio' sui Wagner",
        "date_raw": "Sat, 11 Mar 2023 14:21:41 +0100",
        "date": "2023-03-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/11/gb-a-bakhmut-ucraini-fanno-tiro-a-bersaglio-sui-wagner_75185e6b-a174-4ebf-9e97-1bd2f640f7d5.html",
        "subtitle": "Minati i ponti, da postazioni rinforzate danno filo da torcere",
        "content": "\n            \n            (ANSA) - ROMA, 11 MAR - Le difficoltà incontrate dalla\nmilizia russa Wagner nell'avanzare su Bakhmut sono dovute al\nfatto che gli ucraini, dopo aver minato i ponti sul fiume\nBakhmutka, da postazioni rinforzate fanno un micidiale \"tiro al\nbersaglio\" sui mercenari russi, causando altissime perdite: è\nquanto sostiene il ministero della Difesa britannico, da fonti\ndi intelligence, citato dal Guardian.   \n\t\t\t\t   Secondo i militari britannici, il fiume Bahmutka costituisce\nora di fatto la linea del fronte, sebbene i Wagner siano\nrisusciti a occupare quasi tutta la parte orientale della città.   \n\t\t\t\t   Sebbene dagli edifici alti gli ucraini che difendono Bakhmut\ndiano filo da torcere ai russi, secondo Londra restano tuttavia\npotenzialmente vulnerabili da attacchi da nord e sud. (ANSA).   \n\t\t\t\t          ",
        "ranked": 9,
        "placed": "Esteri",
        "epoch": 1678545927.000839,
        "language": "IT",
        "source": "ANSA"
    },
    {
        "title": "Media, Bolsonaro rischia l'arresto se non torna entro aprile",
        "date_raw": "Sat, 11 Mar 2023 15:13:58 +0100",
        "date": "2023-03-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/03/11/media-bolsonaro-rischia-larresto-se-non-torna-entro-aprile_64d4536e-5bd9-4499-8b48-c589da314d8e.html",
        "subtitle": "Sua posizione si è complicata dopo caso dei gioielli dall'Arabia",
        "content": "\n            \n            (ANSA) - BRASILIA, 11 MAR - La polizia federale brasiliana\nstarebbe valutando la possibilità di chiedere l'arresto dell'ex\npresidente Jair Bolsonaro se non tornerà in Brasile entro\naprile: lo rende noto il portale di notizie Uol, secondo cui per\nBolsonaro, se rimanesse ancora negli Stati Uniti, potrebbe\nconfigurarsi il reato di \"evasione del distretto di\ncolpevolezza\", previsto dall'articolo 302 del codice di\nprocedura penale come requisito per giustificare l'arresto\ncautelare di un indagato.   \n\t\t\t\t   L'ex leader di destra, che si trova in Florida dal 30\ndicembre, è indagato dalla Corte suprema (Stf) per presunto\ncoinvolgimento nell'assalto ai palazzi del potere di Brasilia\navvenuto l'8 gennaio ad opera di suoi sostenitori radicali. La\nsua posizione si è poi ulteriormente complicata in seguito al\ncaso dei gioielli donati alla moglie dalle autorità saudite e\nche Bolsonaro avrebbe cercato di introdurre in Brasile senza\ndichiararli alla dogana.   \n\t\t\t\t  In un'intervista a Cnn Brasil, il ministro delle Finanze,\nFernando Haddad, ha detto di considerare un tentativo di \"furto\"\nquello commesso dall'ex presidente. Nel frattempo, il\nprocuratore della Corte dei conti, Lucas Rocha Furtado, ha\nintimato Bolsonaro a consegnare immediatamente i gioielli alle\nautorità. (ANSA).   \n\t\t\t\t          ",
        "ranked": 2,
        "placed": "Esteri",
        "epoch": 1678545927.020486,
        "language": "IT",
        "source": "ANSA"
    },
    {
        "title": "Alarm Phone, barcone con 47 migranti alla deriva da Libia",
        "date_raw": "Sat, 11 Mar 2023 14:24:05 +0100",
        "date": "2023-03-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/africa/2023/03/11/alarm-phone-barcone-con-47-migranti-alla-deriva-da-libia_28edd669-9b8d-498d-980e-8b48a0a7fa9b.html",
        "subtitle": "Condizioni meteo 'estremamente pericolose'",
        "content": "\n            \n            (ANSA) - ROMA, 11 MAR - Alarm Phone ha segnalato su Twitter\ndi aver contattato un barcone alla deriva con 47 migranti a\nbordo nel Mediterraneo centrale proveniente dalla Libia,\nsegnalando la necessità di soccorsi immediati per via di\ncondizioni meteo \"estremamente pericolose\". (ANSA).   \n\t\t\t\t          ",
        "ranked": 8,
        "placed": "Esteri",
        "epoch": 1678545927.0405793,
        "language": "IT",
        "source": "ANSA"
    },
    {
        "title": "Francia: settima giornata di protesta contro le pensioni",
        "date_raw": "Sat, 11 Mar 2023 15:14:09 +0100",
        "date": "2023-03-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/11/francia-settima-giornata-di-protesta-contro-le-pensioni_31185ab8-9364-4b74-a431-8edf57507768.html",
        "subtitle": "I sindacati contro il 'disprezzo' di Macron. A Parigi a Bastille",
        "content": "\n            \n            (ANSA) - PARIGI, 11 MAR - Settima giornata di mobilitazione\noggi in Francia per protestare contro la riforma delle pensioni,\ncon quella che i sindacati auspicano sia una nuova dimostrazione\ndi forza alla vigilia di una settimana decisiva per\nl'approvazione della nuova legge in Parlamento. Particolare\naccento è stato posto oggi dai leader sindacali\nsull'atteggiamento a loro dire di \"disprezzo\" da parte del\npresidente Emmanuel Macron, che non ha accolto la loro richiesta\ndi essere ricevuti, rinviandoli alla trattativa con il governo.   \n\t\t\t\t   A Parigi, la manifestazione è partita alle 14 da place de la\nRépublique per dirigersi a Nation secondo un percorso \"classico\"\ndei cortei di protesta, con passaggio obbligato dalla place de\nla Bastille. (ANSA).   \n\t\t\t\t          ",
        "ranked": 1,
        "placed": "Esteri",
        "epoch": 1678545927.0509388,
        "language": "IT",
        "source": "ANSA"
    },
    {
        "title": "Attanasio: Italia chiede il carcere e non la pena di morte",
        "date_raw": "Sat, 11 Mar 2023 14:30:55 +0100",
        "date": "2023-03-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/africa/2023/03/11/attanasio-italia-chiede-il-carcere-e-non-la-pena-di-morte_14957602-51cd-4823-80a3-ad522e67b837.html",
        "subtitle": "Il padre dell'ambasciatore ucciso, 'contrari alla pena capitale'",
        "content": "\n            \n            (ANSA) - IL CAIRO, 11 MAR -  Nel processo in corso a Kinshasa\ncontro i sei accusati per la morte dell'ambasciatore Luca\nAttanasio, lo Stato italiano - parte civile e da tempo impegnato\na livello internazionale contro le sentenze capitali - ha\nchiesto per gli imputati la condanna alla carcerazione in\nalternativa alla pena di morte.   \n\t\t\t\tLa richiesta è stata notificata durante l'udienza di oggi\ndedicata all'arringa della difesa. Lo si è appreso dalla\ncapitale della Repubblica democratica del Congo dove martedì\nscorso l'accusa del Tribunale militare aveva chiesto la pena\ncapitale per i cinque congolesi alla sbarra e un sesto\nlatitante.   \n\t\t\t\t   \"Aggiungere morte a morte non serve a nulla. Se non a portare\naltro dolore. Noi siamo contrari, Luca sarebbe stato contrario\",\nha affermato in una intervista al Corriere della Sera il padre\ndell'ambasciatore italiano ucciso in Congo nel 2021. \"Siamo\ncontro la pena di morte. Lo dicono la nostra Costituzione, il\nnostro senso civico, la nostra formazione cattolica. Sono gli\nstessi principi in cui si identificava nostro figlio. La pena\ncapitale non potrà mai alleviare il dolore della nostra\nfamiglia\", ha detto Salvatore Attanasio. \"Il pm in Congo - ha\nricordato - ha sostenuto che non si è trattato di un agguato né\ndi un tentativo di rapimento degenerato, come ricostruito\ninizialmente, ma di una vera e propria esecuzione\". Nel caso,\nosserva, ci sarebbe anche un mandante. \"Il 25 maggio, a Roma, è\nprevista l'udienza preliminare nei confronti di due dipendenti\ndel Pam (il Programma alimentaree mondiale dell'Onu che aveva\norganizzato la spedizione durante la quale fu ucciso Luca\nAttanasio, ndr): confido - conclude il padre - che possano\nemergere molti aspetti chiarificatori\". (ANSA).   \n\t\t\t\t          ",
        "ranked": 7,
        "placed": "Esteri",
        "epoch": 1678545927.1095643,
        "language": "IT",
        "source": "ANSA"
    },
    {
        "title": "Usgs, terremoto 4.3 nel sud-est della Turchia",
        "date_raw": "Sat, 11 Mar 2023 14:38:52 +0100",
        "date": "2023-03-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/11/usgs-terremoto-4.3-nel-sud-est-della-turchia_a124cf1b-2c94-41c5-8e4f-fc7fdc6df60e.html",
        "subtitle": "A circa 100 km da confine siriano",
        "content": "\n            \n            (ANSA) - ROMA, 11 MAR - L'istituto geosismico americano Usgs\nsegnala un terremoto di magnitudo 4.3 con epicentro nel sud-est\ndella Turchia vicino a Sincik, a un centinaio di km a nord del\nconfine con la Siria, nella provincia di Adiyaman. La profondità\ndel sisma nella crosta terrestre è di 14,5 km. (ANSA).   \n\t\t\t\t          ",
        "ranked": 5,
        "placed": "Esteri",
        "epoch": 1678545927.1380827,
        "language": "IT",
        "source": "ANSA"
    }
]
