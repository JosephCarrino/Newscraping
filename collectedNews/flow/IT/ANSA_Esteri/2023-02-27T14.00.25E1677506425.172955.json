[
    {
        "title": "Reznikov, 'perdite enormi tra i russi, 400-500 morti al giorno'",
        "date_raw": "Mon, 27 Feb 2023 12:15:26 +0100",
        "date": "2023-02-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/27/reznikov-perdite-enormi-tra-i-russi-400-500-morti-al-giorno_1fecccf1-41d7-4793-b2e0-0cbc84f9f437.html",
        "subtitle": "'Offensiva lenta ad est, usano le truppe come carne da cannone'",
        "content": "\n            \n            (ANSA) - KIEV, 27 FEB - \"In questo momento stiamo\nfronteggiando un'offensiva lenta da parte dei russi che\nutilizzano un'altra tattica, specialmente a Bakhmut nell'est\ndell'Ucraina\". Lo ha spiegato all'ANSA il ministro della Difesa\nucraino Oleksy Reznikov. \"Stanno usando piccoli gruppi e tentano\ndi spingere indietro la nostra linea di difesa ma subiscono\nperdite enormi ogni giorno, 400/500 morti, e ancora di più\nferiti - ha aggiunto -. Usano queste tattiche perché utilizzano\nWagner, gruppi di militari privati, ex criminali. Usano le loro\ntruppe come carne da cannone. E' una specie di approccio\nstaliniano durante la Seconda guerra mondiale\". (ANSA).   \n\t\t\t\t          ",
        "ranked": 6,
        "placed": "Esteri",
        "epoch": 1677502826.0815973,
        "language": "IT",
        "source": "ANSA"
    },
    {
        "title": "Gb: matrimoni, in vigore legge che innalza età minima a 18 anni",
        "date_raw": "Mon, 27 Feb 2023 13:25:18 +0100",
        "date": "2023-02-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/27/gb-matrimoni-in-vigore-legge-che-innalza-eta-minima-a-18-anni_ec0e760c-4333-44b7-9144-e4b35985e765.html",
        "subtitle": "Approvata l'anno scorso in funzione anti-abusi. Ong plaudono",
        "content": "\n            \n            (ANSA) - LONDRA, 27 FEB - E' da oggi in vigore in Inghilterra\ne nel Galles la legge approvata l'anno scorso dal Parlamento\nbritannico su proposta del governo Tory (con largo consenso\nbipartisan allargato al Labour e ad altre forze d'opposizione)\nche innalza tassativamente in funzione anti abusi l'età minima\nper sposarsi o unirsi in coppia da 16 a 18 anni.   \n\t\t\t\t     Il giorno X è stato salutato come un momento importante e\npositivo per il Regno e i diritti umani sia dal ministro della\nGiustizia e vicepremier del governo di Rishi Sunak, Dominic\nRaab, sia da esponenti di associazioni della società civile\nimpegnate da tempo su questo fronte. La nuova norma vieta - al\ndi sotto della maggiore età di entrambi i contraenti - tanto i\nmatrimoni, quanto le unioni civili o qualsiasi cerimonia nuziale\nreligiosa tradizionale (anche se priva di valore legale); non è\ndunque più ammessa la possibilità di unirsi tra i 16 e i 18 anni\nneppure con l'autorizzazione dei genitori.   \n\t\t\t\t     La legge ha valore anche per chi si sposi o si sia sposato\nall'estero, atto da ora considerato nullo e illegittimo\nsull'isola. E mira in  particolare a tutelare i giovani da forme\ndi matrimonio forzato o combinato: fenomeno considerato in\ncrescita, in particolare in alcune comunità originarie di Paesi\nasiatici o africani, le cui dimensioni sono in costante\nespansione demografica fra i cittadini 'new british' discendenti\nd'immigrati. L'ultimo dato disponibile delle autorità censiva\nnel 2018 l'identificazione di almeno 118 casi di ragazze e 23 di\nragazzi minorenni costretti a sposarsi a nel Regno. (ANSA).   \n\t\t\t\t          ",
        "ranked": 3,
        "placed": "Esteri",
        "epoch": 1677502826.1648839,
        "language": "IT",
        "source": "ANSA"
    },
    {
        "title": "Von der Leyen a Londra vedrà anche re Carlo III",
        "date_raw": "Mon, 27 Feb 2023 13:25:28 +0100",
        "date": "2023-02-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/27/von-der-leyen-a-londra-vedra-anche-re-carlo-iii_1921378c-324a-4b7d-bb4e-a9bcab240057.html",
        "subtitle": "Al castello di Windsor",
        "content": "\n            \n            (ANSA) - BRUXELLES, 27 FEB - La presidente della Commissione\nEuropea Ursula von der Leyen oggi vedrà anche re Carlo III nel\ncorso della sua visita a Londra. Lo ha detto un portavoce\ndell'esecutivo Ue. L'incontro avverrà al castello di Windsor.   \n\t\t\t\t    La presidente si trova nel Regno Unito per l'attesa\nformalizzazione di un accordo col premier britannico Rishi Sunak\nsulla revisione del Protocollo per l'Irlanda del Nord. Lo ha\ncomunicato Buckingham Palace. \"Il re è lieto di incontrare\nqualsiasi leader mondiale se è in visita in Gran Bretagna\", ha\naffermato un portavoce del Palazzo. (ANSA).   \n\t\t\t\t          ",
        "ranked": 5,
        "placed": "Esteri",
        "epoch": 1677502826.1858244,
        "language": "IT",
        "source": "ANSA"
    }
]
