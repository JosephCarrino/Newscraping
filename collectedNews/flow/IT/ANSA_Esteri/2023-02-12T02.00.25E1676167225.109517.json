[
    {
        "title": "Trovato responsabile danni a consolato Barcellona,è italiano",
        "date_raw": "Sat, 11 Feb 2023 13:38:54 +0100",
        "date": "2023-02-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/11/trovato-responsabile-danni-a-consolato-barcellonae-italiano_51224e88-5ada-4833-a606-4ca96ebf4378.html",
        "subtitle": "Già indagato per scontri di piazza nel 2021, è stato sentito",
        "content": "\n            \n            (ANSA) - MADRID, 11 FEB - La polizia catalana ha individuato\nuno dei presunti responsabili di aver vandalizzato una parte\ndell'esterno del consolato italiano di Barcellona due settimane\nfa, con scritte in appoggio ad Alfredo Cospito: lo si apprende\nda un comunicato. Il sospettato, sentito dagli inquirenti\ngiovedì scorso, è un cittadino italiano. Le indagini lo indicano\ncome uno degli appartenenti a un gruppetto di 8 persone (sei\nitaliani) già sospettato di aver dato fuoco ad un furgone dei\nvigili di Barcellona durante scontri di piazza nel 2021. Le\ngeneralità non sono state rese note. Le indagini continuano per\nindividuare altre persone coinvolte. (ANSA).   \n\t\t\t\t          ",
        "ranked": 12,
        "placed": "Esteri",
        "epoch": 1676163625.9924355,
        "language": "IT",
        "source": "ANSA"
    },
    {
        "title": "Francia: nuove manifestazioni contro la riforma delle pensioni",
        "date_raw": "Sat, 11 Feb 2023 13:40:16 +0100",
        "date": "2023-02-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/11/francia-nuove-manifestazioni-contro-la-riforma-delle-pensioni_9ac8fd93-4a27-4d4c-a3f4-55e4930c0e7b.html",
        "subtitle": "Sindacati minacciano di 'fermare il paese'",
        "content": "\n            \n            (ANSA-AFP) - PARIGI, 11 FEB - Quarto giorno di proteste in\nFrancia contro l'impopolare riforma delle pensioni, con i\nsindacati che hanno avvertito di essere pronti a \"fermare la\nFrancia\" nelle prossime settimane se non saranno ascoltati dal\ngoverno.   \n\t\t\t\t   Il numero uno del sindacato riformista Cfdt, Laurent Berger,\nha parlato di \"follia democratica da parte del governo che sta\nignorando quanto sta accadendo\", mentre il suo omologo della\nCgt, Philippe Martinez, ha sottolineato che \"la palla è nel\ncampo dell'esecutivo\". (ANSA-AFP).   \n\t\t\t\t          ",
        "ranked": 11,
        "placed": "Esteri",
        "epoch": 1676163626.0204167,
        "language": "IT",
        "source": "ANSA"
    },
    {
        "title": "Qatar: Cozzolino ai domiciliari, \"sono tranquillo\"",
        "date_raw": "Sat, 11 Feb 2023 18:32:01 +0100",
        "date": "2023-02-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/11/qatar-cozzolino-ai-domiciliari-sono-tranquillo_1346056b-e4ad-4af4-8c0e-6826fb1b3979.html",
        "subtitle": "Confermato l'arresto di Tarabella, nuova udienza giovedì",
        "content": "  La Corte di Appello di Napoli ha disposto gli arresti domiciliari per l'europarlamentare Andrea Cozzolino a cui ieri la Guardia di Finanza ha notificato un mandato di arresto europeo nell'ambito dell'inchiesta della Procura federale belga sul cosiddetto Qatargate. La decisione è stata adottata dai giudici della sezione 'Misure di Prevenzione'. L'udienza per l'estradizione dell'europarlamentare è stata fissata per le ore 11 di martedì 14 febbraio. La detenzione domiciliare sarà nella abitazione del Vomero di Cozzolino.\"Sono tranquillo, confido nella giustizia\". Questo lo stato d'animo dell'europarlamentare Andrea Cozzolino, dalla scorsa notte in carcere a Poggioreale, che ha parlato con l'avvocato Vincenzo Domenico Ferraro, in occasione dell'udienza di convalida dell'arresto dai giudici dell'ottava sezione della Corte d'Appello di Napoli., \"quale componente del Parlamento Europeo, Presidente dal 2019 della Delegazione per le relazioni con i Paesi del Maghreb e Co-Presidente della Commissione Parlamentare Congiunta Euro-Marocchina, nonché componente della commissione speciale Pegasus\". Secondo gli inquirenti, in concorso ed associazione con Panzeri, Giorgi, Kaili, Tarabella e Arena, avrebbe \"indebitamente ricevuto, per conto del Governo del Marocco, verosimilmente da tale Atomun, danaro per esercitare le sue funzioni parlamentari europee in modo da all'interno del Parlamento Europeo\".Ieri i finanzieri del Gico che dovevano notificare il mandato di arresto europeo non hanno trovato in casa l'europarlamentare che \"per esigenze reali ed effettive\" si era spostato in una clinica vicino casa. Per la Corte di Appello di Napoli \"il pericolo di fuga, per quanto sussistente, può ritenersi di livello moderato, agevolmente contenibile mediante la misura cautelare degli arresti domiciliari, sufficiente per controllare che l'arrestato non si sottragga al procedimento in corso nelle more della decisione della Corte d'Appello circa la richiesta di consegna\" all'autorità inquirente belga. I giudici hanno autorizzato Cozzolino ad allontanarsi dal suo domicilio (quello dove deve rimanere agli arresti domiciliari) ogni giorno dalle 11 alle 12 e dalle 17 alle 18 per consentirgli \"di provvedere alle proprie esigenze di sostentamento e sanitarie\".Il giudice istruttore Michel Claise, a quanto si apprende da fonti della Procura, al termine dell'interrogatorio di questa mattina ha confermato l'arresto dell'eurodeputato Marc Tarabella. L'udienza di convalida è stata fissata per giovedì.\"L'udienza è andata bene. Tarabella ha risposto a tutte le domande degli investigatori con franchezza e in un'atmosfera serena. Non sono stati presentati nuovi elementi per corroborare le accuse di trasmissione di denaro. L'unica prova contro il mio cliente sono i commenti del signor Panzeri. È la parola di un criminale, Panzeri, contro quella di un uomo che è stato onesto per tutta la vita, Tarabella. Il mio cliente continuerà a lottare perché venga riconosciuta la sua innocenza\". Lo ha dichiarato Maxime Tioller, legale di Marc Tarabella.",
        "ranked": 4,
        "placed": "Esteri",
        "epoch": 1676163626.0383062,
        "language": "IT",
        "source": "ANSA"
    },
    {
        "title": "Qatar: confermato arresto Tarabella, nuova udienza giovedì",
        "date_raw": "Sat, 11 Feb 2023 13:39:55 +0100",
        "date": "2023-02-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/11/qatar-confermato-arresto-tarabella-nuova-udienza-giovedi_ed8c080a-2e53-4c84-a9c5-e600861fff63.html",
        "subtitle": "Terminato interrogatorio con giudice Claise",
        "content": "\n            \n            (ANSA) - BRUXELLES, 11 FEB - Il giudice istruttore Michel\nClaise, a quanto si apprende da fonti della Procura, al termine\ndell'interrogatorio di questa mattina ha confermato l'arresto\ndell'eurodeputato Marc Tarabella. L'udienza di convalida è stata\nfissata per giovedì. (ANSA).   \n\t\t\t\t          ",
        "ranked": 10,
        "placed": "Esteri",
        "epoch": 1676163626.0557556,
        "language": "IT",
        "source": "ANSA"
    },
    {
        "title": "Pechino auspica il rinnovo dell'intesa sulla nuova Via della Seta con Roma",
        "date_raw": "Sat, 11 Feb 2023 14:26:33 +0100",
        "date": "2023-02-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/02/11/pechino-auspica-il-rinnovo-dellintesa-via-della-seta-con-roma_54799b54-c8d8-4195-871a-22584e4390cd.html",
        "subtitle": "Il nuovo ambasciatore cinese Jia Guide: 'Siamo partner naturali'",
        "content": "Pechino auspica un rinnovo dell'accordo sulla nuova Via della Seta siglato con l'Italia, un'intesa quadro che si prorogherà automaticamente nel marzo 2024, se nel frattempo il governo italiano non deciderà di revocarla. Lo sottolinea in in un'intervista all'ANSA il nuovo ambasciatore cinese Jia Guide, insediato a Roma da poche settimane, definendo i due Paesi \"partner naturali\".    \"I fatti vincono sulla retorica\", risponde l'ambasciatore quando gli si fa notare che Washington e Bruxelles, così come alcuni partiti italiani, non hanno mai nascosto la loro contrarietà all'accordo. \"Italia e Cina nel 2019 hanno siglato il memorandum di intesa sul Belt and Road: nel chiederci quale ruolo questo abbia avuto, non possiamo che guardare a una serie di dati e di fatti. Negli ultimi tre anni, l'interscambio bilaterale tra Italia e Cina ha affrontato gli ostacoli dovuti alla pandemia\" ma ha comunque \"segnato nuovi record, toccando, nel 2022, i 77,88 miliardi di dollari e ponendo Roma in prima linea a livello europeo tra i Paesi che hanno rapporti commerciali con la Cina. L'Italia, negli ultimi anni, è divenuta il Paese europeo ad aver siglato il maggior numero di accordi per l'export di prodotti alimentari verso la Cina e quest'ultima ha mantenuto la sua posizione di primo partner commerciale dell'Italia in Asia\".    \"L'Italia - prosegue Jia - è stata Paese ospite d'onore alla seconda edizione della China Import Expo e quest'anno della quarta edizione della China International Consumer Goods Fair; inoltre ha avviato con la Cina una serie di nuove collaborazioni in settori con un ampio potenziale di crescita, come le Olimpiadi e gli sport invernali, dunque le prospettive sono rosee. Credo che due grandi nazioni come le nostre - osserva il diplomatico cinese - abbiano le capacità e la saggezza necessarie per intraprendere le scelte giuste assecondando il flusso della storia, in modo che questa via di cooperazione e di amicizia possa diventare sempre più ampia\".    ",
        "ranked": 7,
        "placed": "Esteri",
        "epoch": 1676163626.083063,
        "language": "IT",
        "source": "ANSA"
    },
    {
        "title": "Mosca, l'attacco di ieri ha bloccato armi straniere a Kiev",
        "date_raw": "Sat, 11 Feb 2023 13:41:58 +0100",
        "date": "2023-02-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/11/mosca-lattacco-di-ieri-ha-bloccato-armi-straniere-a-kiev_319a8adb-d384-4411-b53c-9167231f3d7c.html",
        "subtitle": "'Tutti gli obiettivi sono stati raggiunti'",
        "content": "\n            \n            (ANSA) - ROMA, 11 FEB - Il massiccio attacco dell'esercito\nrusso di ieri ha bloccato il rifornimento su ferrovia di armi e\nmunizioni straniere all'Ucraina nelle zone di combattimento: ha\ndichiarato lo Stato maggiore della Federazione citato dalla\nTass. \"Ieri le Forze Armate russe hanno sferrato un massiccio\nattacco a strutture critiche del sistema energetico che\ngarantiscono le operazioni dell'industria della difesa e dei\ntrasporti ucraini\", ha dichiarato il portavoce del Ministero\ndella Difesa russo Igor Konashenkov. \"Gli obiettivi sono stati\nraggiunti. È stato bloccato il dispiegamento di armi, hardware e\ntruppe su  ferrovia\". (ANSA).   \n\t\t\t\t          ",
        "ranked": 9,
        "placed": "Esteri",
        "epoch": 1676163626.0934472,
        "language": "IT",
        "source": "ANSA"
    },
    {
        "title": "Iran celebra il 44esimo anniversario della Rivoluzione islamica",
        "date_raw": "Sat, 11 Feb 2023 14:03:31 +0100",
        "date": "2023-02-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/02/11/iran-celebra-il-44esimo-anniversario-della-rivoluzione-islamica_4b000c5e-cb9f-46c4-81e5-abf13a2aa99a.html",
        "subtitle": "Decine di migliaia si sono riversati nel centro di Teheran",
        "content": "Decine di migliaia di iraniani si sono riversati questa mattina nel centro di Teheran e nelle principali città del paese per celebrare il 44esimo anniversario della Rivoluzione islamica. In piazza Azadi, molti i ritratti del leader supremo Ayatollah Ali Khamenei, fondatore della Repubblica islamica, ma anche dell'Ayatollah Ruhollah Khomeini, nonché del popolare generale Qassem Soleimani, ucciso in un raid dell'esercito americano nel gennaio 2020 a Baghdad. \"Abbasso gli Stati Uniti\", \"Abbasso Israele\", \"Abbasso il Regno Unito\", alcuni dei principali slogan urlati in piazza, attorno alla quale sono stati schierati missili Sejjil e 136 droni Shahed prodotti dall'Iran.    \"Le proteste antisistema nel Paese, iniziate circa cinque mesi fa, non sono altro che un complotto dei nemici\" dell'Iran, \"quindi chi si lascia ingannare da loro e continua a scrivere o parlare contro il sistema è sulla stessa lunghezza d'onda dei nemici\". Lo ha detto il presidente iraniano Ebrahim Raisi, al raduno. \"Il nemico sta commettendo un grosso errore, poiché la sicurezza della regione e del Golfo Persico sarà risolta solo quando gli Stati Uniti e gli estranei porranno fine alla loro presenza\" nell'area, ha aggiunto.    Le celebrazioni giungono a quasi cinque mesi dall'inizio del movimento di protesta provocato dalla morte di Mahsa Amini, la 22enne curdo-iraniana deceduta dopo il suo arresto per non aver indossato in modo corretto il velo islamico. ",
        "ranked": 8,
        "placed": "Esteri",
        "epoch": 1676163626.1046262,
        "language": "IT",
        "source": "ANSA"
    },
    {
        "title": "Francia: centinaia di migliaia in piazza contro riforma pensioni",
        "date_raw": "Sat, 11 Feb 2023 19:59:23 +0100",
        "date": "2023-02-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/11/francia-centinaia-di-migliaia-in-piazza-contro-riforma-pensioni_0fae416b-a990-403e-b9ec-d97e94c1658f.html",
        "subtitle": "Cresce protesta, sindacati 'pronti a bloccare il Paese' a marzo",
        "content": "\n            \n            (ANSA) - PARIGI, 11 FEB - Mobilitazione in aumento nelle\npiazze francesi contro la riforma delle pensioni, mentre il\nprogetto di legge continua la sua strada in Parlamento. Secondo\nil ministero dell'Interno sono state 963.000 i partecipanti oggi\nalle manifestazioni a Parigi e in molte altre città della\nFrancia, mentre il sindacato CGT ne ha annunciato \"oltre 2,5\nmilioni\". Entrambe le cifre, come sempre molto distanti fra\nloro, sono in aumento rispetto alla giornata di protesta di\nmartedì scorso.   \n\t\t\t\t     A Parigi, dove la polizia ha fermato una decina di persone\ndurante qualche momento di tensione del corteo partito da place\nde la République in direzione di Nation, il ministro\ndell'Interno ha parlato di 93.000 manifestanti contro 500.000\nstando alla CGT. Gruppi isolati di \"casseur\" hanno danneggiato\nun'agenzia di banca nel quartiere della Bastiglia, un'agenzia\nassicurativa e un fast food. Incendiata un'auto.   \n\t\t\t\t    Nuove giornate di mobilitazione sono già previste per il 16\nfebbraio, in occasione della seconda settimana di esame del\nprogetto di legge in Parlamento, e il 7 marzo, quando il testo\narriverà in Senato. Da quella data, i sindacati pensano a\nlanciare uno sciopero ad oltranza che \"blocchi il paese\". La CGT\nsezione ferrovieri ha già lanciato un appello allo sciopero ad\noltranza dal 7 marzo di tutti i treni.   \n\t\t\t\tAll'estrema sinistra, Jean-Luc Mélenchon ha detto che \"Macron ha\nsbagliato paese se conta sull'usura\" di chi protesta contro la\nriforma delle pensioni. Sul versante opposto, Marine Le Pen ha\navvertito che \"il governo non può continuare a voltare la testa\ndall'altra parte rifiutando di ascoltare i francesi\". (ANSA).   \n\t\t\t\t          ",
        "ranked": 3,
        "placed": "Esteri",
        "epoch": 1676163626.1246438,
        "language": "IT",
        "source": "ANSA"
    },
    {
        "title": "Nyt,6 entità cinesi legate a palloni-spia in blacklist Usa",
        "date_raw": "Sat, 11 Feb 2023 03:22:15 +0100",
        "date": "2023-02-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/02/11/nyt6-entita-cinesi-legate-a-palloni-spia-in-blacklist-usa_f387463d-5237-47d2-ac4b-b8d9a0b5a970.html",
        "subtitle": "Prima ritorsione economica americana per il dirigibile abbattuto",
        "content": "\n            \n            (ANSA) - WASHINGTON, 10 FEB - Prima ritorsione economica Usa\ncontro il pallone-spia cinese: l'amministrazione Biden, rivela\nil Nyt, ha bloccato le vendite di alcune tecnologie statunitensi\na diverse società cinesi del settore hi-tech tech e aviazione\ncoinvolte nei programmi militari cinesi relativi a dirigibili e\npalloni utilizzati per l'intelligence e la ricognizione. Cinque\nsocietà e un istituto di ricerca del Dragone sono finite nella\nblacklist del dipartimento del commercio, una mossa che impedirà\nalle aziende di vendere loro le tecnologie americane senza una\nlicenza speciale. (ANSA).   \n\t\t\t\t          ",
        "ranked": 20,
        "placed": "Esteri",
        "epoch": 1676163626.138055,
        "language": "IT",
        "source": "ANSA"
    },
    {
        "title": "Nicaragua: vescovo rifiuta esilio, condannato a 26 anni",
        "date_raw": "Sat, 11 Feb 2023 06:34:41 +0100",
        "date": "2023-02-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/02/11/nicaragua-vescovo-rifiuta-esilio-condannato-a-26-anni_dac299a3-7fcc-4e8f-a86f-bf7767a23ce4.html",
        "subtitle": "Mons.Rolando Alvarez era tra i 222 detenuti liberati giovedì",
        "content": "\n            \n            (ANSA) - MANAGUA, 10 FEB - Un tribunale nicaraguense ha\ncondannato il vescovo cattolico Rolando Alvarez a 26 anni di\ncarcere, il giorno dopo che si era rifiutato di imbarcarsi su un\naereo diretto negli Stati Uniti che trasportava in esilio 222\nprigionieri politici.   \n\t\t\t\t   Una sentenza letta da un giudice della corte d'appello ha\ndichiarato Alvarez, 56 anni, vescovo di Matagalpa, \"un traditore\ndella patria\" e ha stabilito che non uscirà di prigione fino al\n2049. La corte ha anche privato il vescovo della cittadinanza\nnicaraguense e gli ha inflitto una multa di 1.600 dollari.   \n\t\t\t\t   Alvarez, che è nato in Nicaragua ma ha studiato in Spagna e\nin Vaticano, ha rifiutato giovedì di imbarcarsi su un aereo\ncharter che trasportava 222 prigionieri politici in esilio negli\nStati Uniti. Il presidente Daniel Ortega ha parlato del caso\nalla televisione nazionale nel corso della giornata, affermando\nche Alvarez \"inizia a dire che non se ne andrà\" fino a quando\nnon parla con altri vescovi. Ortega ha definito \"assurda\" la\nposizione del vescovo e ha detto che tornerà in carcere per\n\"terrorismo\".   \n\t\t\t\t   La polizia ha arrestato Alvarez nell'agosto 2022 e\nsuccessivamente i tribunali lo hanno accusato di \"cospirazione\"\ne diffusione di \"notizie false\".   \n\t\t\t\t   Alvarez aveva criticato apertamente quelle che ritiene\nrestrizioni alla libertà religiosa sotto il governo Ortega. I\nrapporti tra la Chiesa cattolica e il governo nicaraguense sono\nin crisi dal 2018, quando i manifestanti che chiedevano le\ndimissioni del presidente si rifugiarono nelle chiese. Ortega ha\nperciò accusato la Chiesa cattolica di essere complice di un\ntentativo di golpe ordito da Washington. (ANSA).   \n\t\t\t\t          ",
        "ranked": 19,
        "placed": "Esteri",
        "epoch": 1676163626.1477728,
        "language": "IT",
        "source": "ANSA"
    },
    {
        "title": "A Beirut gli aiuti italiani per la Siria, i primi dell'Ue",
        "date_raw": "Sat, 11 Feb 2023 22:01:54 +0100",
        "date": "2023-02-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/02/11/a-beirut-gli-aiuti-italiani-per-la-siria-i-primi-dellue_f3cbb178-b5cc-4511-8984-bcacbc4d318c.html",
        "subtitle": "Partiranno domani per Damasco e distribuiti da Mezzaluna Rossa",
        "content": "\n            \n            (ANSA) - ROMA, 11 FEB - Sono arrivati stasera a Beirut i\nprimi aiuti italiani destinati alle zone della Siria controllate\ndal governo del presidente Assad. Si tratta anche dei primi\naiuti di un paese dell'Unione europea. Ed è materiale offerto\ndal Gruppo San Donato. Si tratta di 30 tonnellate di materiale\nmedico, incluse 4 ambulanze e un team di 4 medici. Ad accogliere\nil materiale l'incaricato d'affari italiano a Damasco\nMassimiliano D'Antuono e il presidente della Mezzaluna rossa\nsiriana. Il materiale sarà trasferito domani a Damasco in\ncollaborazione con la SARC che provvederà a distribuirlo nelle\naree più colpite, Lattakia, Aleppo, Hama e Tartous. (ANSA).   \n\t\t\t\t          ",
        "ranked": 2,
        "placed": "Esteri",
        "epoch": 1676163626.158736,
        "language": "IT",
        "source": "ANSA"
    },
    {
        "title": "Trudeau,abbattuto oggetto aereo non identificato in Canada",
        "date_raw": "Sat, 11 Feb 2023 23:14:29 +0100",
        "date": "2023-02-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/02/11/trudeauabbattuto-oggetto-aereo-non-identificato-in-canada_601683fb-d33e-4125-bcea-99e854f3f88d.html",
        "subtitle": "Da aviazione statunitense e canadese",
        "content": "\n            \n            (ANSA) - WASHINGTON, 11 FEB - Un oggetto aereo non\nidentificato sopra i cieli del Canada è stato abbattuto\ndall'aviazione statunitense e canadese: lo ha reso noto il\npremier canadese Justin Trudeau. Trudeau ha spiegato di aver\nordinato l'abbattimento dell'oggetto non identificato sopra lo\nYukon, dopo che aveva violato lo spazio aereo canadese. E' stato\ncolpito con successo da un F22 americano il giorno dopo quello\nneutralizzato dal Pentagono sopra l'Alaska. (ANSA).   \n\t\t\t\t          ",
        "ranked": 1,
        "placed": "Esteri",
        "epoch": 1676163626.1688576,
        "language": "IT",
        "source": "ANSA"
    },
    {
        "title": "Medvedev attacca, 'presto l'Europa scomparirà del tutto'",
        "date_raw": "Sat, 11 Feb 2023 17:30:37 +0100",
        "date": "2023-02-11",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/11/medvedev-attacca-presto-leuropa-scomparira-del-tutto_df88a12d-19dc-44fc-b9e2-fc2f6c1eb874.html",
        "subtitle": "'I suoi leader dilettanti e russofobi al servizio degli Usa'",
        "content": "\n            \n            (ANSA) - ROMA, 11 FEB - L'Europa \"si sta già dissolvendo\" e\n\"presto scomparirà del tutto\" in un nuovo \"ratto dell'Europa\" ad\nopera degli Stati Uniti. E' l'ultimo attacco del vicepresidente\ndel Consiglio di sicurezza russo Dmitry Medvedev commentando il\nviaggio europeo del presidente ucraino Volodymyr Zelensky.   \n\t\t\t\t   \"Dirette, prime pagine di giornali, foto con capi europei\nmentre in parallelo centinaia di ucraini mobilitati ogni giorno\nmuoiono, spinti con la forza a proteggere gli interessi della\ncricca nazista al potere\", ha scritto l'ex presidente russo su\nTelegram, definendo i leader europei \"dilettanti del tutto\nmiserabili\" e \"russofobi\" che \"non staranno mai nemmeno accanto\nai loro predecessori, coloro che, dopo la guerra più distruttiva\ndel XX secolo, stavano costruendo una nuova Europa indipendente\ne prospera\".   \n\t\t\t\t   \"La vecchia civiltà europea si sta già dissolvendo sotto\nl'assalto degli immigrati che arrivano da tutto il mondo. E\npresto scomparirà del tutto, ripetendo il noto mito del ratto di\nEuropa da parte di Zeus. Solo che oggi, il ruolo del toro sarà\nsvolto dall'impudente America, servita dai traditori degli\ninteressi europei come la Polonia e i Paesi baltici\", conclude\nMedvedev. (ANSA).   \n\t\t\t\t          ",
        "ranked": 5,
        "placed": "Esteri",
        "epoch": 1676163626.1939473,
        "language": "IT",
        "source": "ANSA"
    }
]
