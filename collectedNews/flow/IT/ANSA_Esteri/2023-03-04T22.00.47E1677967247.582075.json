[
    {
        "title": "La tedesca Rheinmetall mira a creare fabbrica di tank in Ucraina",
        "date_raw": "Sat, 4 Mar 2023 12:29:37 +0100",
        "date": "2023-03-04",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/04/la-tedesca-rheinmetall-mira-a-creare-fabbrica-di-tank-in-ucraina_e6c96f75-066b-457b-8a13-3f67be4dfda6.html",
        "subtitle": "Der Spiegel: 'I negoziati sono in corso'",
        "content": "\n            \n            (ANSA) - ROMA, 04 MAR - \"Il produttore di armi tedesco\nRheinmetall sta negoziando la costruzione di una fabbrica di\ncarri armati sul suolo ucraino\". Lo scrive Der Spiegel,\nprecisando che \"gli alleati occidentali stanno faticosamente\nmettendo insieme carri armati per l'Ucraina da mesi, ma il Paese\nprobabilmente ne ha bisogno di varie centinaia. Rheinmetall ora\nsta negoziando con Kiev per la creazione del proprio impianto di\nproduzione Panther\", si legge sul sito online del quotidiano\ntedesco. (ANSA).   \n\t\t\t\t          ",
        "ranked": 10,
        "placed": "Esteri",
        "epoch": 1677963648.4812481,
        "language": "IT",
        "source": "ANSA"
    },
    {
        "title": "Navalny: la figlia, Putin rilasci mio padre e fermi la guerra",
        "date_raw": "Sat, 4 Mar 2023 12:21:21 +0100",
        "date": "2023-03-04",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/04/navalny-la-figlia-putin-rilasci-mio-padre-e-fermi-la-guerra_70122dde-8951-4954-916f-125c5e3754f8.html",
        "subtitle": "Intervista alla Cnn, la Russia diventi un paese democratico",
        "content": "\n            \n            (ANSA) - ROMA, 04 MAR - Dasha Navalnaya, la figlia del\ndissidente russo incarcerato Alexey Navalny, ha invitato il\npresidente russo Vladimir Putin a porre fine alla guerra in\nUcraina e a rilasciare suo padre e i prigionieri politici nel\npaese, in un'ampia intervista alla Cnn.   \n\t\t\t\t   \"Non smetteremo di combattere\" fino a quando entrambi questi\nobiettivi non saranno raggiunti, ha detto Navalnaya, precisando\nche \"l'obiettivo principale\" del lavoro di suo padre \"è che la\nRussia diventi uno stato libero, con elezioni libere, che abbia\nlibertà di stampa e libertà di parola e che possa avere\nl'opportunità di entrare a far parte della normale comunità\ndemocratica occidentale\". (ANSA).   \n\t\t\t\t          ",
        "ranked": 11,
        "placed": "Esteri",
        "epoch": 1677963648.493131,
        "language": "IT",
        "source": "ANSA"
    },
    {
        "title": "Trump futuristico, 'con me Freedom city e auto volanti'",
        "date_raw": "Sat, 4 Mar 2023 12:54:29 +0100",
        "date": "2023-03-04",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/03/04/trump-futuristico-con-me-freedom-city-e-auto-volanti_8805d983-e260-4318-8da1-43e0c4815b57.html",
        "subtitle": "Il tycoon promette un cambio radicale del tenore di vita Usa",
        "content": "\n            \n            (ANSA) - WASHINGTON, 04 MAR - Nuove città moderne costruite\nda zero e auto volanti: sono alcune delle iniziative\nfuturistiche proposte da Donald Trump in un video diffuso\nvenerdì per la sua campagna presidenziale. L'obiettivo è un\n\"quantum leap\", un cambio radicale nel tenore di vita americano.   \n\t\t\t\tQuello che potrebbe sembrare un episodio dei cartoni animati\nanni '60 The Jetsons, dove una famiglia immaginaria volava\nintorno a Orbit City, o semplicemente una riedizione di 'Ritorno\nal futuro' di Robert Zemeckis, è invece lo scenario visionario\ntratteggiato dal tycoon, che suggerisce un concorso pubblico per\nprogettare e realizzare sino a 10 nuove 'Freedom City' su\nterreno federale e investimenti per sviluppare veicoli a decollo\ne atterraggio verticale.   \n\t\t\t\t   L'ex presidente propone anche la creazione di \"alveari\ndell'industria\" innescati dal taglio delle importazioni dalla\nCina e un aumento della popolazione alimentato da \"bonus per\nbambini\" per incoraggiare gli aspiranti genitori a procreare. Il\ntutto, spiega il suo team, fa parte di una più ampia campagna di\nabbellimento a livello nazionale intesa a ispirare visioni\nlungimiranti del futuro dell'America.   \n\t\t\t\t   \"Le generazioni passate di americani - afferma Trump nel\nvideo - hanno perseguito grandi sogni e progetti audaci che una\nvolta sembravano assolutamente impossibili. Attraversarono un\ncontinente instabile e costruirono nuove città nella frontiera\nselvaggia. Hanno trasformato la vita americana con un magnifico\nsistema autostradale interstatale. E hanno lanciato una vasta\nrete di satelliti in orbita intorno alla terra. Ma oggi -\nprosegue - il nostro Paese ha perso la sua audacia. Sotto la mia\nguida, lo riavremo in grande stile\". (ANSA).   \n\t\t\t\t          ",
        "ranked": 9,
        "placed": "Esteri",
        "epoch": 1677963648.5151188,
        "language": "IT",
        "source": "ANSA"
    },
    {
        "title": "Sisma in Turchia: ad Hatay manca l'acqua potabile",
        "date_raw": "Sat, 4 Mar 2023 14:29:12 +0100",
        "date": "2023-03-04",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/03/04/sisma-in-turchia-ad-hatay-manca-lacqua-potabile_7d259ad4-21a5-453e-9e4c-22b4ec508fc6.html",
        "subtitle": "L'acquedotto non può essere utilizzato",
        "content": "\n            \n            (ANSA) - ROMA, 04 MAR - Dopo il terremoto, la crisi. La\nTurchia sta provando a fare i conti con le conseguenze del sisma\nche ha colpito le sue province meridionali e la Siria il 6\nfebbraio, causando almeno 50 mila morti. Secondo il quotidiano\nturco Hurriyet, nella città di Hatay, una tra quelle più colpite\ndalla tragedia, c'è urgente bisogno di acqua, dal momento che\nl'acquedotto non può essere utilizzato.   \n\t\t\t\t   Il comune ha avvertito che l'acqua corrente non dovrebbe\nessere bevuta fino a quando l'esame della rete idrica non sarà\ncompletato. \"Prima di tutto, vogliamo acqua, ma anche materassi\ne cuscini\", ha detto uno dei sopravvissuti al sisma, citato da\nCnn Turchia. (ANSA).   \n\t\t\t\t          ",
        "ranked": 7,
        "placed": "Esteri",
        "epoch": 1677963648.545702,
        "language": "IT",
        "source": "ANSA"
    },
    {
        "title": "Aiea, Iran riattiverà telecamere di monitoraggio nucleare",
        "date_raw": "Sat, 4 Mar 2023 19:57:21 +0100",
        "date": "2023-03-04",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/03/04/aiea-iran-riattivera-telecamere-di-monitoraggio-nucleare_04b1f47b-6119-4ea4-8a2f-b803e80b113a.html",
        "subtitle": "Grossi, sì a nuove ispezioni",
        "content": "\n            \n            (ANSA) - VIENNA, 04 MAR - L'Iran \"ricollegherà le telecamere\ndi monitoraggio nei siti nucleari\", in vista di nuove ispezioni\nAiea. Lo ha annunciato il capo dell'Agenzia atomica Rafel Grossi\na Vienna rientrato dalla missione in Iran. (ANSA).   \n\t\t\t\t          ",
        "ranked": 2,
        "placed": "Esteri",
        "epoch": 1677963648.5576396,
        "language": "IT",
        "source": "ANSA"
    },
    {
        "title": "Usa: almeno 10 morti per il maltempo che ha colpito 5 Stati",
        "date_raw": "Sat, 4 Mar 2023 13:49:33 +0100",
        "date": "2023-03-04",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/03/04/usa-almeno-10-morti-per-il-maltempo-che-ha-colpito-5-stati_757b533e-ff0a-4b06-9149-610c7532931e.html",
        "subtitle": "Decessi in Kentucky, Tennessee, Alabama, Arkansas e Mississippi",
        "content": "Dieci persone sono morte in cinque Stati del sud degli Stati Uniti a causa di una serie di tornado tra giovedì e venerdì. Lo hanno riferito funzionari locali, scrive Nbc News.    Quattro persone sono morte ieri in Kentucky, una nel Tennessee, tre in Alabama e una persona è stata trovata morta in Arkansas, hanno precisato le stesse fonti. Una persona in Mississippi è morta a causa del maltempo giovedì.    Secondo il sito Web di monitoraggio Poweroutage.us, più di 650.000 case e aziende nel Tennessee e nel Kentucky sono rimaste oggi senza elettricità.    \"Abbiamo già perso troppe persone a causa di inondazioni, tornado e altri eventi meteorologici, quindi vogliamo che tutti siano al sicuro oggi\", ha detto il governatore del Kentucky, Andy Beshear, in una conferenza stampa.",
        "ranked": 8,
        "placed": "Esteri",
        "epoch": 1677963648.568674,
        "language": "IT",
        "source": "ANSA"
    },
    {
        "title": "Isola di Pasqua: studenti archeologia scoprono un nuovo moai",
        "date_raw": "Fri, 3 Mar 2023 23:44:05 +0100",
        "date": "2023-03-03",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/03/03/isola-di-pasqua-studenti-archeologia-scoprono-un-nuovo-moai_19b56b2e-6241-4f74-9965-cb3b90d49a4c.html",
        "subtitle": "Rinvenuto in un pantano una volta ricoperto da tre metri d'acqua",
        "content": "\n            \n            (ANSA) - ROMA, 03 MAR - Studenti di archeologia appartenenti\na tre università cilene hanno scoperto recentemente in un\npantano quasi secco, ma in passato ricoperto di almeno tre metri\ndi acqua, dell'Isola di Pasqua (Rapa Nui) una statua moai,\nsimile alle centinaia che caratterizzano quest'isola a 3.500\nchilometri al largo delle coste del Cile nell'Oceano Pacifico.   \n\t\t\t\t   Il rinvenimento, spiega una notizia nel portale\ndell'Università Andrés Bello di  Viña del Mar, è avvenuto\ncasualmente nel cratere del vulcano Rano Raraku mentre gli\nstudenti erano intenti a studiare gli effetti nella zona degli\nincendi dell'ottobre scorso che hanno messo in pericolo alcune\nstatue.   \n\t\t\t\t   In un comunicato, la comunità indigena Ma'u Henua ha\nsostenuto che \"questo moai ha un grande potenziale per studi\nscientifici e naturali; è una scoperta davvero unica poiché è la\nprima volta che ne viene scoperto uno all'interno di una laguna\nin un cratere di Rano Raraku\".   \n\t\t\t\t   La direttrice della comunità, Ninoska Avareipua Huki Cuadros,\nha confermato che la statua è stata trovata al centro della\nlaguna che ha iniziato a prosciugarsi nel 2018. \"E' alta 1,6\nmetri - ha aggiunto - ed è stata trovata sdraiata su un fianco\nrivolta verso il cielo\". È \"una massa corporea - ha poi detto -\ncon tratti riconoscibili ma senza una definizione chiara\".   \n\t\t\t\t   \"La cosa interessante - ha commentato da parte sua Huki, capo\ndella locale filiale della Corporazione forestale nazionale\ncilena -  è che negli ultimi 200 o 300 anni la laguna era\nprofonda tre metri, il che significa che nessun essere umano\navrebbe potuto facilmente lasciarvi un moai\".   \n\t\t\t\t   Ci sono poche certezze scientifiche sull'origine e il\ntrasporto circa 900 anni fa degli 887 moai che esistono a Rapa\nNui, alti fino a due metri e pesanti anche 88 tonnellate, che\nfurono quasi tutti costruiti a Rano Raraku e poi distribuiti in\ndiversi punti dell'Isola. (ANSA).   \n\t\t\t\t          ",
        "ranked": 24,
        "placed": "Esteri",
        "epoch": 1677963648.5902433,
        "language": "IT",
        "source": "ANSA"
    },
    {
        "title": "Assalto Capitol: Trump invoca blocco deposizione Pence",
        "date_raw": "Sat, 4 Mar 2023 19:57:43 +0100",
        "date": "2023-03-04",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/03/04/assalto-capitol-trump-invoca-blocco-deposizione-pence_656d19eb-e110-4177-9fe7-e3c678161ed9.html",
        "subtitle": "Cnn, 'su alcune questioni coperte da privilegio esecutivo'",
        "content": "\n            \n            (ANSA) - WASHINGTON, 04 MAR - L'ex presidente Donald Trump ha\nchiesto a un tribunale federale di impedire al suo ex\nvicepresidente Mike Pence di deporre davanti a un gran giurì su\nalcune questioni coperte dal privilegio esecutivo (un diritto\nalla riservatezza delle comunicazioni di cui godono il\npresidente  ed altri membri dell'esecutivo, ndr) nell'indagine\npenale sugli sforzi del tycoon per ribaltare l'esito delle\nelezioni del 2020. Lo riferisce la Cnn. (ANSA).   \n\t\t\t\t          ",
        "ranked": 3,
        "placed": "Esteri",
        "epoch": 1677963648.60328,
        "language": "IT",
        "source": "ANSA"
    },
    {
        "title": "Nato, oltre 200mila soldati russi morti o feriti in Ucraina",
        "date_raw": "Sat, 4 Mar 2023 14:41:02 +0100",
        "date": "2023-03-04",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/04/nato-oltre-200mila-soldati-russi-morti-o-feriti-in-ucraina_ad50ccfe-56b8-4e8b-85ad-05a929ef7fe2.html",
        "subtitle": "Il comandante Christopher Cavoli: 'Assieme a 1.800 ufficiali'",
        "content": "\n            \n            (ANSA) - ROMA, 04 MAR - Sono oltre 200.000 i soldati russi\nmorti o feriti dall'inizio dell'invasione dell'Ucraina il 24\nfebbraio 2022: lo ha detto il Comandante supremo delle forze\nalleate della Nato in Europa, il generale statunitense\nChristopher Cavoli, definendo \"incredibile\" la portata della\nguerra. Lo riporta il settimanale tedesco Der Spiegel. Finora,\noltre 1.800 ufficiali russi sono stati uccisi o feriti e Mosca\nha perso più di 2.000 carri armati, ha aggiunto Cavoli,\nsottolineando che l'esercito russo spara più di 23.000\nproiettili di artiglieria al giorno. Secondo Kiev, dall'inizio\ndella guerra la Russia ha perso 152.190 soldati, di cui 820\nieri. (ANSA).   \n\t\t\t\t          ",
        "ranked": 6,
        "placed": "Esteri",
        "epoch": 1677963648.6144028,
        "language": "IT",
        "source": "ANSA"
    },
    {
        "title": "Sale a 10 bilancio attacchi a Zaporizhzhia, anche un bambino",
        "date_raw": "Sat, 4 Mar 2023 07:08:26 +0100",
        "date": "2023-03-04",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/04/sale-a-10-bilancio-attacchi-a-zaporizhzhia-anche-un-bambino_782705dd-7b0f-48b8-b6ff-8555ba8aeec8.html",
        "subtitle": "Recuperati altri tre corpi",
        "content": "\n            \n            (ANSA) - ROMA, 04 MAR - È salito a 10 il bilancio delle\nvittime di un attacco missilistico russo su un condominio a\nZaporizhia. Tra le vittime c'è un bambino.   \n\t\t\t\tLo ha affermato su Facebook l'Ufficio statale per i servizi di\nemergenza nella regione di Zaporizhia, riferisce Ukrinform.   \n\t\t\t\t   \"A partire dalle 07:00 del 4 marzo, i soccorritori hanno\nrecuperato da sotto le macerie altri tre corpi dei suoi\nresidenti. In totale, sono stati estratti 10 corpi, compreso\nquello di un bambino\", si legge nel rapporto.   \n\t\t\t\t  Nel corso di due giorni, i soccorritori hanno bonificato\nl'area dell'attacco missilistico russo che ha colpito un\ncondominio a Zaporizhia, rimuovendo oltre 333 tonnellate di\ndetriti. (ANSA).   \n\t\t\t\t          ",
        "ranked": 22,
        "placed": "Esteri",
        "epoch": 1677963648.6280706,
        "language": "IT",
        "source": "ANSA"
    },
    {
        "title": "Rimosso a Joe Biden un tumore della pelle, sta bene",
        "date_raw": "Sat, 4 Mar 2023 04:59:19 +0100",
        "date": "2023-03-04",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/03/04/rimosso-a-joe-biden-un-tumore-della-pelle-sta-bene_0f922138-e29a-4098-ac0e-9b6f6942c643.html",
        "subtitle": "Asportazione in febbraio, oggi la nota della Casa Bianca",
        "content": "\n            \n            (ANSA) - ROMA, 04 MAR - Il mese scorso il presidente degli\nStati Uniti Joe Biden ha subito la rimozione di un cancro della\npelle diagnosticato durante uno screening sanitario di routine:\nlo ha riferito la Casa Bianca, ripresa dalla Bbc, precisando che\nora sta bene.   \n\t\t\t\t   \"Tutto il tessuto canceroso è stato rimosso e non sono\nnecessari ulteriori trattamenti\", ha affermato il medico di\nBiden, che \"continuerà i controlli  dermatologici come parte\ndella sua assistenza sanitaria in corso\"\n   Il presidente, 80 anni, si è sottoposto ad un check up a\nfebbraio e la Casa Bianca ha dichiarato che è risultato in\nsalute e \"idoneo al dovere\".   \n\t\t\t\t   Kevin O'Connor, il medico di Biden, ha fatto sapere che la\nlesione è stata rimossa dal torace di Biden il 16 febbraio\nscorso presso il Walter Reed National Military Medical Center.   \n\t\t\t\t\"Non sarà necessario alcun ulteriore trattamento\", ha detto,\naggiungendo che l'area è \"guarita bene\" da quando è stata\neseguita la biopsia.   \n\t\t\t\t   A Biden è stato rimosso un carcinoma a cellule basali, che\nnormalmente non si diffonde o metastatizza e che è una delle\nforme più diffuse di cancro della pelle negli Stati Uniti,\nsecondo i Centri per la prevenzione e il controllo delle\nmalattie (CDC). È a crescita lenta, curabile e provoca danni\nminimi se trattato precocemente. (ANSA).   \n\t\t\t\t          ",
        "ranked": 23,
        "placed": "Esteri",
        "epoch": 1677963648.651571,
        "language": "IT",
        "source": "ANSA"
    },
    {
        "title": "Centinaia di migranti subsahariani rimpatriati dalla Tunisia",
        "date_raw": "Sat, 4 Mar 2023 17:14:06 +0100",
        "date": "2023-03-04",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/africa/2023/03/04/centinaia-di-migranti-subsahariani-rimpatriati-dalla-tunisia_4fd0d41f-bc16-431d-99bb-a8c38865b1a3.html",
        "subtitle": "In Mali e Costa d'Avorio dopo discorso del presidente Saied",
        "content": "\n            \n            (ANSA) - TUNISI, 04 MAR - Circa 300 maliani e ivoriani hanno\nlasciato la Tunisia oggi a bordo di due aerei speciali messi a\ndisposizione dalle loro ambasciate\nper sfuggire ad attacchi e manifestazioni di ostilità dopo il\nviolento discorso del presidente tunisino Kais Saied contro i\nmigranti irregolari.   \n\t\t\t\t   Il 21 febbraio scorso Saied aveva infatti affermato che la\npresenza in Tunisia di \"orde\" di clandestini provenienti\ndall'Africa sub-sahariana era fonte di \"violenza e crimini\" e\nfaceva parte di una \"impresa criminale\" volta a \"cambiare la\ncomposizione demografica \" del Paese. Oggi \"abbiamo imbarcato\n133 persone\" tra cui \"25 donne e 9 bambini e 25 studenti\"\nsull'aereo che ha lasciato Tunisi  alle 11, ha detto all' Afp un\ndiplomatico maliano. Due ore dopo, un altro aereo per\nrimpatriare 145 ivoriani è decollato da Tunisi, secondo\nl'ambasciatore ivoriano in Tunisia, Ibrahim Sy Savané.   \n\t\t\t\t   Il discorso presidenziale, condannato dalle Ong come\n\"razzista e odioso\", ha provocato tensioni in Tunisia, dove\npersone provenienti dall'Africa sub-sahariana hanno denunciato\nun aumento degli attacchi nei loro confronti e si sono\nprecipitate a decine presso le loro ambasciate per essere\nrimpatriate. (ANSA).   \n\t\t\t\t          ",
        "ranked": 5,
        "placed": "Esteri",
        "epoch": 1677963648.6647391,
        "language": "IT",
        "source": "ANSA"
    }
]
