[
    {
        "title": "Singapore: avvistati cervi sambar ritenuti estinti da 70 anni",
        "date_raw": "Mon, 27 Feb 2023 08:34:55 +0100",
        "date": "2023-02-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/02/27/singapore-avvistati-cervi-sambar-ritenuti-estinti-da-70-anni_6f01b7e6-3514-4424-821d-90f76d6f6ed1.html",
        "subtitle": "Lo conferma uno studio condotto da un team mondiale",
        "content": "\n            \n            (ANSA) - SINGAPORE, 27 FEB - I cervi sambar, ritenuti\nsterminati ed estinti a Singapore negli anni '50, sono stati\nnuovamente avvistati, probabili discendenti di quelli fuggiti\ndagli zoo locali pubblici e privati negli anni '70. Lo afferma\nun recente studio condotto da 24 ricercatori di tutto il mondo,\nprovenienti da istituzioni tra cui l'Università del Queensland e\nla Nanyang Technological University.   \n\t\t\t\t   Nel 1997, la Nature Society (Singapore) ha stimato in un\nrapporto che c'erano tre cervi allo stato brado.   \n\t\t\t\tIn un altro studio, del 2021, il National Parks Board ha\ninnalzato la stima a circa 15 esemplari. L'animale è attualmente\nelencato come specie vulnerabile nella Lista rossa delle specie\nminacciate dell'Unione internazionale per la conservazione della\nnatura.   \n\t\t\t\t   La scoperta potrebbe influire, secondo gli esperti,\nsull'intero ecosistema della città-Stato. Chua, uno studioso di\nmammiferi presso il Museo di storia naturale Lee Kong Chian\ndell'Università nazionale di Singapore, ha dichiarato: \"Il\nmonitoraggio degli animali allo stato brado ci consente di\nprevedere cosa è probabile che accada alla popolazione di fauna\nselvatica a Singapore e di prendere decisioni appropriate sulla\nsua gestione\". (ANSA).   \n\t\t\t\t          ",
        "ranked": 5,
        "placed": "Esteri",
        "epoch": 1677492926.1556964,
        "language": "IT",
        "source": "ANSA"
    }
]
