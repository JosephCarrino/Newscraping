[
    {
        "title": "L'Estonia al voto, la premier Kallas cerca la riconferma",
        "date_raw": "Sun, 5 Mar 2023 11:28:15 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/05/lestonia-al-voto-la-premier-kallas-cerca-la-riconferma_82e72f1a-b54e-4494-9579-5f19c2f8a16d.html",
        "subtitle": "Secondo un sondaggio il voto premierà i nazionalisti di destra",
        "content": "Gli estoni votano oggi per eleggere un nuovo Parlamento, in una competizione che potrebbe rafforzare i nazionalisti di estrema destra contrari a ulteriori consegne di armi all'Ucraina. Il Partito riformista di centrodestra della premier Kaja Kallas dovrebbe comunque ottenere una vittoria di misura, raccogliendo il 28,7% dei voti, e probabilmente dovrà formare una coalizione per rimanere ben saldo al potere.    In base alla rilevazione di Kantar Emor effettuata a febbraio, l'estrema destra Ekre dovrebbe piazzarsi al secondo posto con il 18,2% dei consensi. Il sondaggio colloca il Partito di Centro al 13,4%, l'Estonia 200 al 13,4%, i socialdemocratici al 10,1 e Isamaa (Patria) all'8,5%.    L'Estonia, un Paese di 1,3 milioni di persone che confina con la Russia, ha un Parlamento unicamerale con 101 seggi. Membro dell'Ue e della Nato, questo Stato baltico è stato tra i primi nell'ultimo anno a sostenere l'importanza di inviare maggiori aiuti militari all'Ucraina per combattere l'invasione russa.    Il 47% dei cittadini aventi diritto di voto ha già espresso anticipatamente il proprio voto. Secondo l'ordinamento elettorale del Paese baltico, gli elettori possono esprimere - elettronicamente o negli appositi seggi - il proprio voto nella settimana precedente alle elezioni dietro semplice comunicazione all'ufficio elettorale. Tra chi ha deciso di esprimere anticipatamente la propria preferenza, un numero record di cittadini - circa 313.000 - ha fruito, nel corso di questa settimana, della possibilità di votare in forma elettronica.   ",
        "ranked": 6,
        "placed": "Esteri",
        "epoch": 1678017625.855521,
        "language": "IT",
        "source": "ANSA"
    },
    {
        "title": "Francia, pensioni, Senato approva abolizione regimi speciali",
        "date_raw": "Sun, 5 Mar 2023 11:32:08 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/05/franciapensionisenato-approva-abolizione-regimi-speciali_2a41a5e8-0f91-4274-a6f2-d01c948fbe90.html",
        "subtitle": "Per nuovi assunti, monta tensione in attesa sciopero del 7 marzo",
        "content": "Il Senato francese a maggioranza di destra ha approvato ieri sera a tarda ora l'abolizione di diversi regimi pensionistici speciali, tra cui quelli della Ratp, la società che gestisce tutto il trasporto pubblico a Parigi e nell'Ile de France, e delle aziende energetiche. La decisione, che varrebbe solo per i nuovi assunti, realizza quanto previsto dall'articolo 1 di una contestata riforma pensioni. In Senato la norma è passata con 233 voti a favore e 99 contrari.    Sale la tensione nelle piazze e nelle aziende in vista della mobilitazione indetta per il 7 marzo dai sindacati, che minacciano di paralizzare il Paese. ",
        "ranked": 7,
        "placed": "Esteri",
        "epoch": 1678017625.866642,
        "language": "IT",
        "source": "ANSA"
    },
    {
        "title": "Onu, raggiunto l'accordo sulla protezione degli Oceani",
        "date_raw": "Sun, 5 Mar 2023 05:29:45 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/03/05/onu-raggiunto-laccordo-sulla-protezione-degli-oceani_af0cd227-f3d5-4187-a384-f00320c09b57.html",
        "subtitle": "Molti anni di negoziati per raggiungere un'intesa sull'Alto mare",
        "content": "\n            \n            (ANSA) - NEW YORK, 04 MAR - Gli Stati membri delle Nazioni\nUnite hanno finalmente raggiunto un accordo, dopo anni di\nnegoziati, per proteggere l'Alto mare, un tesoro fragile e\nvitale che copre quasi la metà del pianeta. \"La nave ha\nraggiunto la riva\", ha annunciato il presidente della conferenza\nRena Lee presso la sede delle Nazioni Unite a New York poco\nprima delle 21:30 di sabato ora locale (le 3:30 di domenica in\nItalia) tra gli applausi dei delegati.   \n\t\t\t\t   L'Alto Mare è l'area di mare che si trova al di là della Zona\nEconomica Esclusiva (ZEE) nazionale - oltre le 200 miglia\nnautiche dalla costa, se gli Stati hanno dichiarato la EEZ - e\noccupa circa due terzi dell'oceano. Questa zona fa parte delle\nacque internazionali, quindi al di fuori delle giurisdizioni\nnazionali, in cui tutti gli Stati hanno il diritto di pescare,\nnavigare e fare ricerca, per esempio. Allo stesso tempo, l'Alto\nMare svolge un ruolo vitale nel sostenere le attività di pesca,\nnel fornire habitat a specie cruciali per la salute del pianeta\ne nel mitigare l'impatto della crisi climatica.   \n\t\t\t\t   Finora nessun governo si è assunto la responsabilità della\nprotezione e della gestione sostenibile delle risorse di Alto\nMare, il che rende queste zone vulnerabili. Di conseguenza,\nalcuni degli ecosistemi più importanti del pianeta sono a\nrischio, con conseguente perdita di biodiversità e habitat.   \n\t\t\t\tSecondo le stime, tra il 10% e il 15% delle specie marine è già\na rischio estinzione. (ANSA).   \n\t\t\t\t          ",
        "ranked": 8,
        "placed": "Esteri",
        "epoch": 1678017625.9033062,
        "language": "IT",
        "source": "ANSA"
    },
    {
        "title": "Al via a Pechino il Congresso nazionale del popolo",
        "date_raw": "Sun, 5 Mar 2023 11:33:31 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/03/05/al-via-a-pechino-il-congresso-nazionale-del-popolo_21e75fb9-370b-425c-ad4f-556102070cf2.html",
        "subtitle": "Il Pil del 2023 previsto al 5%, meno rispetto alle previsioni",
        "content": "La Cina stima per il 2023 un Pil \"intorno al 5%\", inferiore al target di \"circa il 5,5%\" indicato nella stessa occasione lo scorso anno, mentre la crescita reale a fine 2022 si è attestata al 3%, ai minimi degli ultimi 50 anni, scontando la politica draconiana della 'tolleranza zero' al Covid-19. E' quanto si legge nel rapporto presentato in apertura del Congresso nazionale del popolo, aperto nella notte a Pechino. La crescita reale a fine 2022 si è attestata al 3%, ai minimi degli ultimi 50 anni, scontando la politica draconiana della 'tolleranza zero' al Covid-19.    La Cina deve attuare la politica del Partito comunista \"sulla risoluzione della questione di Taiwan, aderendo al principio della 'Unica Cina' e al Consenso del 1992\". Il premier Li Keqiang, nell'intervento di apertura del Congresso nazionale del popolo, ha affermato che il Paese \"adotterà misure risolute per opporsi all''indipendenza di Taiwan' e promuovere la riunificazione\". A tal proposito, ha aggiunto, \"dobbiamo promuovere lo sviluppo pacifico delle relazioni nello Stretto di Taiwan e lo sviluppo pacifico delle relazioni tra le parti e far progredire le relazioni e il processo di riunificazione pacifica della Cina\".   ",
        "ranked": 3,
        "placed": "Esteri",
        "epoch": 1678017625.940891,
        "language": "IT",
        "source": "ANSA"
    },
    {
        "title": "Violenti scontri ad Atene tra polizia e manifestanti",
        "date_raw": "Sun, 5 Mar 2023 12:45:48 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/05/violenti-scontri-ad-atene-tra-polizia-e-manifestanti_2b691218-5955-40ae-92ca-5358a10d8a00.html",
        "subtitle": "Dimostranti lanciano molotov, agenti replicano con lacrimogeni",
        "content": "\n            \n            (ANSA) - ATENE, 05 MAR - Violenti scontri tra polizia e\nmanifestanti ad Atene a margine della manifestazione dopo il\ndisastro ferroviario in Grecia che ha provocato 57 morti.   \n\t\t\t\tDavanti al Parlamento, dove si erano radunati a migliaia, alcuni\ndimostranti\nhanno incendiato cassonetti della spazzatura e lanciato\nbottiglie molotov. La polizia ha risposto con gas lacrimogeni,\ngranate stordenti e cariche di alleggerimento. (ANSA).   \n\t\t\t\t          ",
        "ranked": 2,
        "placed": "Esteri",
        "epoch": 1678017626.030242,
        "language": "IT",
        "source": "ANSA"
    },
    {
        "title": "Taiwan, la Cina rispetti nostra la libertà e la democrazia",
        "date_raw": "Sun, 5 Mar 2023 12:48:32 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/03/05/taiwan-la-cina-rispetti-nostra-la-liberta-e-la-democrazia_8750c41d-be3c-4e77-8dcf-57c60f7245bf.html",
        "subtitle": "Pechino ha annunciato 'misure risolute'",
        "content": "\n            \n            (ANSA) - PECHINO, 05 MAR - Taipei \"invita ancora una volta la\nCina ad affrontare il fatto che le due sponde dello Stretto di\nTaiwan non sono affiliate l'una all'altra e a rispettare\nl'adesione del popolo di Taiwan alla libertà e alla democrazia\".   \n\t\t\t\tE' la risposta del Mainland Affairs Council, l'Ufficio taiwanese\nche si occupa dei rapporti con Pechino, in merito alle\naffermazioni del premier cinese Li Keqiang che, nel discorso\nd'apertura del Congresso nazionale del popolo, ha assicurato che\nla leadership comunista metterà in campo \"misure risolute\"\ncontro i tentativi di indipendenza dell'isola e che la Cina\npromuoverà il processo di \"riunificazione pacifica\". (ANSA).   \n\t\t\t\t          ",
        "ranked": 1,
        "placed": "Esteri",
        "epoch": 1678017626.0424988,
        "language": "IT",
        "source": "ANSA"
    },
    {
        "title": "Nato, oltre 200mila soldati russi morti o feriti in Ucraina",
        "date_raw": "Sat, 4 Mar 2023 14:41:02 +0100",
        "date": "2023-03-04",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/04/nato-oltre-200mila-soldati-russi-morti-o-feriti-in-ucraina_ad50ccfe-56b8-4e8b-85ad-05a929ef7fe2.html",
        "subtitle": "Il comandante Christopher Cavoli: 'Assieme a 1.800 ufficiali'",
        "content": "\n            \n            (ANSA) - ROMA, 04 MAR - Sono oltre 200.000 i soldati russi\nmorti o feriti dall'inizio dell'invasione dell'Ucraina il 24\nfebbraio 2022: lo ha detto il Comandante supremo delle forze\nalleate della Nato in Europa, il generale statunitense\nChristopher Cavoli, definendo \"incredibile\" la portata della\nguerra. Lo riporta il settimanale tedesco Der Spiegel. Finora,\noltre 1.800 ufficiali russi sono stati uccisi o feriti e Mosca\nha perso più di 2.000 carri armati, ha aggiunto Cavoli,\nsottolineando che l'esercito russo spara più di 23.000\nproiettili di artiglieria al giorno. Secondo Kiev, dall'inizio\ndella guerra la Russia ha perso 152.190 soldati, di cui 820\nieri. (ANSA).   \n\t\t\t\t          ",
        "ranked": 21,
        "placed": "Esteri",
        "epoch": 1678017626.0564032,
        "language": "IT",
        "source": "ANSA"
    },
    {
        "title": "Centinaia di migranti subsahariani rimpatriati dalla Tunisia",
        "date_raw": "Sat, 4 Mar 2023 17:14:06 +0100",
        "date": "2023-03-04",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/africa/2023/03/04/centinaia-di-migranti-subsahariani-rimpatriati-dalla-tunisia_4fd0d41f-bc16-431d-99bb-a8c38865b1a3.html",
        "subtitle": "In Mali e Costa d'Avorio dopo discorso del presidente Saied",
        "content": "\n            \n            (ANSA) - TUNISI, 04 MAR - Circa 300 maliani e ivoriani hanno\nlasciato la Tunisia oggi a bordo di due aerei speciali messi a\ndisposizione dalle loro ambasciate\nper sfuggire ad attacchi e manifestazioni di ostilità dopo il\nviolento discorso del presidente tunisino Kais Saied contro i\nmigranti irregolari.   \n\t\t\t\t   Il 21 febbraio scorso Saied aveva infatti affermato che la\npresenza in Tunisia di \"orde\" di clandestini provenienti\ndall'Africa sub-sahariana era fonte di \"violenza e crimini\" e\nfaceva parte di una \"impresa criminale\" volta a \"cambiare la\ncomposizione demografica \" del Paese. Oggi \"abbiamo imbarcato\n133 persone\" tra cui \"25 donne e 9 bambini e 25 studenti\"\nsull'aereo che ha lasciato Tunisi  alle 11, ha detto all' Afp un\ndiplomatico maliano. Due ore dopo, un altro aereo per\nrimpatriare 145 ivoriani è decollato da Tunisi, secondo\nl'ambasciatore ivoriano in Tunisia, Ibrahim Sy Savané.   \n\t\t\t\t   Il discorso presidenziale, condannato dalle Ong come\n\"razzista e odioso\", ha provocato tensioni in Tunisia, dove\npersone provenienti dall'Africa sub-sahariana hanno denunciato\nun aumento degli attacchi nei loro confronti e si sono\nprecipitate a decine presso le loro ambasciate per essere\nrimpatriate. (ANSA).   \n\t\t\t\t          ",
        "ranked": 20,
        "placed": "Esteri",
        "epoch": 1678017626.0691772,
        "language": "IT",
        "source": "ANSA"
    },
    {
        "title": "Premier greco si scusa con famiglie vittime tragedia treno",
        "date_raw": "Sun, 5 Mar 2023 12:56:38 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/05/premier-greco-si-scusa-con-famiglie-vittime-tragedia-treno_d5993e3b-14ac-49d1-aae6-28b46409cf86.html",
        "subtitle": "Migliaia alla manifestazione ad Atene davanti al Parlamento, violenti scontri tra dimostranti e polizia",
        "content": " Il primo ministro greco Kyriakos Mitsotakis si è scusato con le famiglie delle vittime del disastro ferroviario che ha provocato  e ha scatenato un'immensa rabbia in Grecia.    \"Come Primo Ministro, devo a tutti, ma soprattutto ai parenti delle vittime, chiedere perdono\", ha scritto in un messaggio indirizzato ai greci e pubblicato sul suo account Facebook.    \"Nella Grecia del 2023, non è possibile che due treni viaggino in direzioni opposte sulla stessa linea e non vengano notati da nessuno\".  Circa 7.500 persone, secondo la polizia, hanno manifestato stamani la loro rabbia davanti al Parlamento di Atene. I manifestanti, che in particolare hanno sventolato cartelli \"Abbasso i governi assassini\", hanno risposto all'appello di studenti, ferrovieri e impiegati del settore pubblico mentre i treni e la metropolitana sono in sciopero nel Paese.E violenti tra polizia e manifestanti sono stati registrati a margine della della manifestazione. Davanti al Parlamento, alcuni dimostranti hanno incendiato cassonetti della spazzatura e lanciato bottiglie molotov. La polizia ha risposto con gas lacrimogeni, granate stordenti e cariche di alleggerimento.",
        "ranked": 4,
        "placed": "Esteri",
        "epoch": 1678017626.1009812,
        "language": "IT",
        "source": "ANSA"
    },
    {
        "title": "Usa: almeno 10 morti per il maltempo che ha colpito 5 Stati",
        "date_raw": "Sat, 4 Mar 2023 13:49:33 +0100",
        "date": "2023-03-04",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/03/04/usa-almeno-10-morti-per-il-maltempo-che-ha-colpito-5-stati_757b533e-ff0a-4b06-9149-610c7532931e.html",
        "subtitle": "Decessi in Kentucky, Tennessee, Alabama, Arkansas e Mississippi",
        "content": "Dieci persone sono morte in cinque Stati del sud degli Stati Uniti a causa di una serie di tornado tra giovedì e venerdì. Lo hanno riferito funzionari locali, scrive Nbc News.    Quattro persone sono morte ieri in Kentucky, una nel Tennessee, tre in Alabama e una persona è stata trovata morta in Arkansas, hanno precisato le stesse fonti. Una persona in Mississippi è morta a causa del maltempo giovedì.    Secondo il sito Web di monitoraggio Poweroutage.us, più di 650.000 case e aziende nel Tennessee e nel Kentucky sono rimaste oggi senza elettricità.    \"Abbiamo già perso troppe persone a causa di inondazioni, tornado e altri eventi meteorologici, quindi vogliamo che tutti siano al sicuro oggi\", ha detto il governatore del Kentucky, Andy Beshear, in una conferenza stampa.",
        "ranked": 23,
        "placed": "Esteri",
        "epoch": 1678017626.116261,
        "language": "IT",
        "source": "ANSA"
    },
    {
        "title": "Metsola a Leopoli depone fiori per i caduti, 'li ricorderemo'",
        "date_raw": "Sat, 4 Mar 2023 18:49:23 +0100",
        "date": "2023-03-04",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/04/metsola-a-leopoli-depone-fiori-per-i-caduti-li-ricorderemo_a5152306-fb97-4f29-a62a-e746ef1605c5.html",
        "subtitle": "'Oggi è stato un momento emozionante'",
        "content": " \"Un momento emozionante oggi, quando ho deposto dei fiori a nome del popolo europeo per ricordare tutte le vittime, tra cui Yuriy Ruf, ucciso dai mortai russi il 1° aprile. È stato particolarmente toccante per me, perché è stato il giorno in cui ho visitato per la prima volta l'Ucraina. Li ricorderemo\". Così su Twitter la presidente del Parlamento Europeo Roberta Metsola, in visita a Kiev. ",
        "ranked": 19,
        "placed": "Esteri",
        "epoch": 1678017626.1277752,
        "language": "IT",
        "source": "ANSA"
    },
    {
        "title": "Sisma in Turchia: ad Hatay manca l'acqua potabile",
        "date_raw": "Sat, 4 Mar 2023 14:29:12 +0100",
        "date": "2023-03-04",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/03/04/sisma-in-turchia-ad-hatay-manca-lacqua-potabile_7d259ad4-21a5-453e-9e4c-22b4ec508fc6.html",
        "subtitle": "L'acquedotto non può essere utilizzato",
        "content": "\n            \n            (ANSA) - ROMA, 04 MAR - Dopo il terremoto, la crisi. La\nTurchia sta provando a fare i conti con le conseguenze del sisma\nche ha colpito le sue province meridionali e la Siria il 6\nfebbraio, causando almeno 50 mila morti. Secondo il quotidiano\nturco Hurriyet, nella città di Hatay, una tra quelle più colpite\ndalla tragedia, c'è urgente bisogno di acqua, dal momento che\nl'acquedotto non può essere utilizzato.   \n\t\t\t\t   Il comune ha avvertito che l'acqua corrente non dovrebbe\nessere bevuta fino a quando l'esame della rete idrica non sarà\ncompletato. \"Prima di tutto, vogliamo acqua, ma anche materassi\ne cuscini\", ha detto uno dei sopravvissuti al sisma, citato da\nCnn Turchia. (ANSA).   \n\t\t\t\t          ",
        "ranked": 22,
        "placed": "Esteri",
        "epoch": 1678017626.1379497,
        "language": "IT",
        "source": "ANSA"
    },
    {
        "title": "Media, russi usano superbomba da 1.500 kg per prima volta",
        "date_raw": "Sun, 5 Mar 2023 09:41:18 +0100",
        "date": "2023-03-05",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/05/media-russi-usano-superbomba-da-1.500-kg-per-prima-volta_c427399d-0efa-4155-af8b-ddf6774e0f06.html",
        "subtitle": "Defense Express, nella regione di Chernihiv (nord)",
        "content": "\n            \n            (ANSA) - ROMA, 05 MAR - I russi hanno usato per la prima\nvolta in Ucraina una nuova potente bomba guidata del peso di 1,5\ntonnellate progettata per colpire obiettivi altamente protetti a\nuna distanza fino a 40 km grazie ai suoi 1.010 kg di esplosivo\nad alto potenziale: lo riporta il sito Defense Express, che cita\nfonti anonime. Si tratta della bomba planante PAB-1500B,\nmostrata per la prima volta in Russia nel 2019. L'ordigno è\nstato usato qualche settimana fa nella regione di Chernihiv, nel\nnord dell'Ucraina. Non si conosce quale sia stato l'obiettivo.   \n\t\t\t\tLunga 5,05 metri con un diametro di 40cm,  la bomba può essere\nsganciata fino a 15 km di un'altitudine. (ANSA).   \n\t\t\t\t          ",
        "ranked": 5,
        "placed": "Esteri",
        "epoch": 1678017626.1494586,
        "language": "IT",
        "source": "ANSA"
    }
]
