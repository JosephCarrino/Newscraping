[
    {
        "title": "Montenegro: Djukanovic fiducioso, 'vincerò, non sono antiserbo'",
        "date_raw": "Sun, 19 Mar 2023 18:17:28 +0100",
        "date": "2023-03-19",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/19/montenegro-djukanovic-fiducioso-vincero-non-sono-antiserbo_514198e6-b344-4b0c-9536-0050952c826c.html",
        "subtitle": "Presidente uscente, voglio riportare stabilità nel Paese",
        "content": "\n            \n            (ANSAmed) - BELGRADO, 19 MAR - Il presidente montenegrino\nuscente Milo Djukanovic si è detto fiducioso di ottenere un\nnuovo mandato nelle presidenziali odierne, sottolineando la sua\nvolontà e determinazione di riportare stabilità nel Paese, che è\nin preda a una crisi politica e istituzionale da oltre due anni.   \n\t\t\t\t    In dichiarazioni ai giornalisti dopo aver votato in un\nseggio a Podgorica, Djukanovic ha negato di essere un nemico\ndella Serbia. \"E' mio desiderio avere i migliori rapporti con\ntutti i vicini, a cominciare dalla Serbia, e penso di averlo\ndimostrato con il mio operato\", ha affermato il presidente, che\nè leader del Partito democratico dei socialisti (Dps). \"Non sono\nnemico nè della Serbia nè in particolare di qualcuno in Serbia\",\nha aggiunto.   \n\t\t\t\t   A più riprese tuttavia negli ultimi tempi - in particolare\ndopo la sconfitta del suo partito Dps nelle elezioni dell'agosto\n2020, dopo un trentennio ininterrotto al potere - Djukanovic ha\nattaccato la politica da lui definita egemonica e della 'Grande\nSerbia'  ad opera del presidente serbo Aleksandar Vucic e della\nChiesa ortodossa serba, desiderosi a suo avviso di estendere il\nproprio controllo sulle regioni dei Balcani occidentali con\npresenza di popolazione serba.   \n\t\t\t\t    Il Montenegro, ha osservato, deve tornare ad affermarsi come\nPaese multietnico, democratico e tollerante, il cui obiettivo\ndeve essere la piena integrazione nella Ue. (ANSAmed).   \n\t\t\t\t          ",
        "ranked": 8,
        "placed": "Esteri",
        "epoch": 1679300129.1366777,
        "language": "IT",
        "source": "ANSA"
    },
    {
        "title": "Sudafrica: indagava su corruzione, ucciso insieme al figlio",
        "date_raw": "Sun, 19 Mar 2023 20:11:46 +0100",
        "date": "2023-03-19",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/africa/2023/03/19/sudafrica-indagava-su-corruzione-ucciso-insieme-al-figlio_f036d114-2a61-4f1d-8798-673c9ce51e61.html",
        "subtitle": "A Johannesburg, i due assassinati a colpi di pistola",
        "content": "\n            \n            (ANSA) - ROMA, 19 MAR - Un contabile sudafricano che indagava\nsu casi di corruzione ad alto livello in Sudafrica è stato\nucciso a colpi di pistola insieme al figlio, un consulente\nlegale. Lo scrive la Bbc online.   \n\t\t\t\t   Cloete Murray, 50 anni, era il liquidatore di Bosasa, una\nsocietà coinvolta in numerosi scandali di appalti pubblici e\naveva lavorato anche per aziende legate ai ricchi fratelli Gupta\nche negano le accuse di corruzione.   \n\t\t\t\t   In base a una prima ricostruzione, l'uomo era a bordo di una\nToyota Prado bianca insieme al figlio Thomas, 28 anni, a\nJohannesburg, diretto verso casa a Pretoria, quando ignoti hanno\naperto il fuoco: Thomas è morto sul colpo, mentre Murray è\ndeceduto in ospedale per le ferite riportate, come riferiscono i\nmedia locali, citando un portavoce della polizia.   \n\t\t\t\t   Il compito di Murray, in qualità di liquidatore aziendale\nnominato dal tribunale, era quello di esaminare i conti delle\nimprese fallite, recuperare i beni e denunciare eventuali reati.   \n\t\t\t\tLa polizia ha detto che intende verificare se vi sia un legame\ntra l'omicidio di Murray e le indagini sulla corruzione. (ANSA).   \n\t\t\t\t          ",
        "ranked": 6,
        "placed": "Esteri",
        "epoch": 1679300129.1595228,
        "language": "IT",
        "source": "ANSA"
    },
    {
        "title": "Shoah: Salonicco, commemorata la prima deportazione, 80 anni fa",
        "date_raw": "Sun, 19 Mar 2023 19:58:30 +0100",
        "date": "2023-03-19",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/19/shoah-salonicco-commemorata-la-prima-deportazione-80-anni-fa_52684ada-2f4a-4c02-8462-4abe28e74671.html",
        "subtitle": "Corteo a vecchia stazione, 46mila furono portati ad Auschwitz",
        "content": "\n            \n            (ANSA) - ATENE, 19 MAR - La Grecia ha commemorato oggi l'80°\nanniversario della prima deportazione di ebrei greci ad\nAuschwitz-Birkenau da Salonicco, la città a nord che perse quasi\ntutta la sua fiorente comunità ebraica.   \n\t\t\t\t   Con in mano diversi palloncini bianchi con la scritta \"Mai\npiù\", circa mille persone di tutte le età hanno marciato verso\nla vecchia stazione ferroviaria di Salonicco dove il 15 marzo\n1943 iniziarono le deportazioni. Molte persone hanno lasciato\nfiori sui binari.   \n\t\t\t\t   Le deportazioni furono effettuate in vagoni bestiame, ognuno\ndei quali conteneva circa 80 persone stipate a forza, hanno\nricordato alcuni funzionari durante la cerimonia. Circa 46.000\nebrei di Salonicco furono trasportati ad Auschwitz-Birkenau tra\nmarzo e agosto del 1943, ha ricordato il presidente della\ncomunità ebraica di Salonicco, David Saltiel. Solo 1.950 fecero\nritorno, ha detto. \"La comunità ha perso il 97% dei suoi membri,\ncirca 50.000 persone\", ha detto Saltiel, sottolineando che\nall'epoca gli ebrei costituivano un quinto della popolazione di\nSalonicco.   \n\t\t\t\t   La presidente greca, Katerina Sakellaropoulou, il\nvicepresidente della Commissione europea, Margaritis Schinas e\nil sindaco di Salonicco Konstantinos Zervas erano presenti alla\ncerimonia insieme all'ambasciatore americano in Grecia, George\nTsunis e il ministro israeliano della Scienza e della\nTecnologia, Ofir Akunis. Il sindaco Zervas ha poi annunciato che\nsono iniziati i lavori per la realizzazione di un museo\ndell'Olocausto per onorare la memoria di coloro che sono morti\nnei campi nazisti. (ANSA).   \n\t\t\t\t          ",
        "ranked": 7,
        "placed": "Esteri",
        "epoch": 1679300129.1691983,
        "language": "IT",
        "source": "ANSA"
    },
    {
        "title": "Putin: 'Con Xi raggiunto livello di fiducia senza precedenti e globale'",
        "date_raw": "Mon, 20 Mar 2023 09:07:13 +0100",
        "date": "2023-03-20",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/2023/03/19/putin-ripone-grandi-aspettative-nei-colloqui-con-xi-jinping_f6430146-6d7a-4010-af97-bfb83b5ba395.html",
        "subtitle": "Scambio di dichiarazioni di alleanza politica prima dell'incontro",
        "content": "    - Putin sul Quotidiano del Popolo, Xi sulla Rossiyskaya Gazeta -  per sottolineare la loro alleanza strategica e spiegare quello che Putin ha definito il \"ruolo costruttivo\" di Pechino nella \"soluzione della crisi ucraina\".   Putin ha detto che nutre \"grandi speranze\" sulla visita del presidente Xi Jinping a Mosca, la prima dal lancio della sua \"operazione militare speciale\", a febbraio 2022, contro l'Ucraina.  ha scritto il presidente russo, che secondo il programma diffuso dal Cremlino dovrebbe avere un primo faccia a faccia informale con Xi già questa sera e un altro ufficiale domani, al quale seguirà una dichiarazione congiunta e la firma di vari accordi e documenti di cooperazione.   L'articolo di Xi, più incentrato sulla guerra in Ucraina, punta a trovare un equilibrio difficile tra l'appello alla pace e l'evitare le critiche aperte allaRussia. Pechino ha negato le accuse di Stati Uniti e Nato secondo cui sta considerando la fornitura di armi per aiutare l'aggressione di Mosca a Kiev, che Putin continua a insistere come \"alimentata dall'Occidente\".  Ma la fine della guerra garantirebbe \"la stabilità della produzione globale e delle catene di approvvigionamento\".   E la soluzione si può trovare \"se tutti sono guidati dal concetto di sicurezza comune, globale, congiunta e sostenibile, e continuano il dialogo e le consultazioni in modo paritario, prudente e pragmatico\", ha scritto ancora Xi, riepilogando la posizione di Pechino sulla vicenda.  Il partenariato economico è una \"priorità\" per Cina e Russia, ha aggiunto ancora il presidente cinese, assicurando che le parti puntano a \"una partnership omnicomprensiva\", efficace in un mondo minacciato da \"atti di egemonia, di dispotismo e di bullismo\".   La visita di Xi, ha detto, costituisce un \"evento storico\" che \"riafferma la natura speciale del partenariato Russia-Cina\". Il presidente russo descrive quindi Xi un \"buon vecchio amico\" con il quale \"abbiamo raggiunto un livello di fiducia senza precedenti nel nostro dialogo politico, la nostra cooperazione strategica è diventata di natura veramente globale ed è alle porte di una nuova era\".   In Russia da oggi a mercoledì, il presidente Xi Jinping rafforzerà i suoi rapporti con Putin, partner sempre più dipendente da Pechino ma anche sempre più imprevedibile. \"Una missione per la pace\", l'ha presentata venerdì il ministero degli Esteri cinese, collegandola alla guerra di Mosca contro l'Ucraina. Forte dell'inedito terzo mandato consecutivo appena ricevuto alla presidenza della Repubblica popolare dopo l'altrettanta storica terza segreteria di fila del Partito comunista di ottobre, Xi ha deciso di iniziare le visite all'estero del nuovo decennio da Mosca, proprio come fece 10 anni fa una volta conquistato il vertice istituzionale del Paese.   tra cui quelli di evitare che le relazioni della Cina con gli Stati Uniti sfuggano da ogni controllo e di tutelare i rapporti con Bruxelles con cui Pechino sta cercando di far avanzare ulteriormente la cooperazione economica e commerciale. La Cina ha ancora bisogno dell'accesso ai mercati, alla tecnologia e al capitale occidentali per ritornare ad una crescita robusta, la vera fonte di legittimità del Pcc. Il Cremlino, invece, è sempre più dipendente dal Dragone per l'acquisto di petrolio e gas di fronte alle sanzioni occidentali, ma rivendica la sua capacità di manovra.    \"Proprio prima dell'inizio della visita di Stato di Xi, Putin ha fatto il suo primo viaggio nella città ucraina occupata di Mariupol, più che simbolica per l'invasione russa, in un altro apparente tentativo di segnalare che ha il sostegno di Pechino\", ha notato con l'ANSA una fonte diplomatica. Tuttavia, piuttosto che spingere Putin a ritirarsi dall'Ucraina, Xi - per alcuni osservatori - userà l'incontro con il presidente russo per sviluppare il partenariato strategico bilaterale. , probabilmente dopo il suo viaggio a Mosca, ha riportato nei giorni scorsi il Wall Street Journal.   La Casa Bianca si prepara alla visita in una posizione attendista: \"Vedremo cosa emergerà da questo meeting\", afferma il portavoce della Consiglio per la Sicurezza Nazionale della Casa Bianca, John Kirby, ma se emergerà la richiesta di una tregua in Ucraina sarà \"inaccettabile\" perché significherebbe \"ratificare le conquiste fatte fino a oggi dalla Russia\" e \"concedere più tempo a Putin\". Da quando Mosca ha attaccato l'Ucraina oltre un anno fa, Pechino ha evitato qualsiasi condanna mantenendo una posizione ambigua. Qualsiasi presa di distanza significativa da Mosca avrebbe un contraccolpo che la Cina non può permettersi: è possibile che la leadership comunista stia cercando un migliore equilibrio tra il duplice obiettivo di raggiungere la stabilità nelle relazioni con l'Europa e garantire che la Russia non perda la guerra, rimanendo allineata con la Cina, essenziale per i piani di Xi sui nuovi assetti mondiali a danno degli Usa. \"Xi si rifiuterà di mettere il suo nome su qualsiasi cosa possa causare un contraccolpo economico all'Occidente\", ha aggiunto la fonte diplomatica. Mentre Hu Xijin, ex direttore del Global Times, tabloid nazionalista del Quotidiano del Popolo, ha osservato che \"gli Usa forniscono la ragione e l'energia per continuare la guerra ucraina\". Invece, la Cina \"fornisce la razionalità e la speranza per porvi fine\", ha scritto Hu su Twitter.",
        "ranked": 5,
        "placed": "Esteri",
        "epoch": 1679300129.1803014,
        "language": "IT",
        "source": "ANSA"
    }
]
