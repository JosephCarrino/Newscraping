[
    {
        "title": "Kiev, violenti combattimenti per il centro di Bakhmut",
        "date_raw": "Mon, 13 Mar 2023 11:43:03 +0100",
        "date": "2023-03-13",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/13/kiev-violenti-combattimenti-per-il-centro-di-bakhmut_516e7e0c-e5c4-47c1-a6b9-3b3dd51b87d1.html",
        "subtitle": "Notizia confermata anche dai russi",
        "content": "\n            \n            (ANSA) - KIEV, 13 MAR - \"Violenti combattimenti\" con le forze\nrusse sono in corso per il centro di Bakhmut, nell'Ucraina\norientale. Lo afferma il comandante delle truppe di terra di\nKiev e le informazioni sono state confermate anche da parte\nrussa.   \n\t\t\t\t   I russi \"attaccano da più direzioni\" per \"avanzare verso i\ndistretti centrali\", ha detto il comandante Syrsky, citato\ndall'ufficio stampa dell'esercito. \"Tutti i tentativi del nemico\ndi catturare la città vengono respinti da artiglieria, carri\narmati e altra potenza di fuoco. La difesa della fortezza\ncontinua!\", ha sottolineato Sirsky\n   \"Più siamo vicini al centro della città, più violenti sono i\ncombattimenti\", ha aggiunto Yevgeny Prigozhin, capo del gruppo\nWagner. (ANSA).   \n\t\t\t\t          ",
        "ranked": 8,
        "placed": "Esteri",
        "epoch": 1678704335.866337,
        "language": "IT",
        "source": "ANSA"
    },
    {
        "title": "Gb: giovani medici iniziano sciopero di 3 giorni, 'gravi disagi'",
        "date_raw": "Mon, 13 Mar 2023 11:07:27 +0100",
        "date": "2023-03-13",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/13/gb-giovani-medici-iniziano-sciopero-di-3-giorni-gravi-disagi_69f06914-2900-4cd6-9b09-7e39305f7718.html",
        "subtitle": "Più grande in storia Nhs. Migliaia di appuntamenti cancellati",
        "content": "\n            \n            (ANSA) - LONDRA, 13 MAR - E' iniziato questa mattina lo\nsciopero di ben tre giorni consecutivi dei cosiddetti junior\ndoctor dell'Inghilterra: i giovani medici già qualificati che\nesercitano mentre fanno la pratica post-laurea in cambio di\nstipendi mediamente modesti negli ospedali del servizio\nsanitario nazionale (Nhs).   \n\t\t\t\t   Secondo la Bbc si tratta dell'agitazione più vasta del\npersonale medico nella storia della sanità britannica, lanciata\nper chiedere un aumento di paga del 35%. Sono previsti \"gravi\ndisagi\" per i pazienti e rischi per la loro salute come ha\naffermato il ministro della Sanità Steve Barclay, secondo cui la\nrichiesta di aumento da parte del sindacato British Medical\nAssociation (Bma) è \"sproporzionata\". Si segnalano migliaia di\ncancellazioni di visite e procedure non urgenti. La protesta\narriva dopo che c'era stato qualche spiraglio di apertura nelle\nultime settimane da parte dell'esecutivo Tory guidato dal\npremier Rishi Sunak dopo mesi di muro contro muro con le union\nnell'ampia vertenza salariale del settore pubblico. I tre\nmaggiori sindacati che rappresentano gli addetti alle ambulanze,\nUnite, Unison e Gmb, avevano sospeso le loro agitazioni in\nInghilterra per le trattative in corso con l'esecutivo, mentre\nera stato raggiunto un accordo a livello nazionale con i\npompieri. Ma intanto diverse categorie del settore pubblico si\npreparano a scioperare mercoledì proprio nel giorno in cui il\ncancelliere dello Scacchiere, Jeremy Hunt, presenta la nuova\nmanovra finanziaria del governo conservatore. (ANSA).   \n\t\t\t\t          ",
        "ranked": 5,
        "placed": "Esteri",
        "epoch": 1678704335.8905168,
        "language": "IT",
        "source": "ANSA"
    }
]
