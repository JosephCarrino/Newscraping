[
    {
        "title": "Amazzonia: Brasile, il Fondo ha bisogno del contributo Ue",
        "date_raw": "Mon, 13 Mar 2023 20:49:28 +0100",
        "date": "2023-03-13",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/03/13/amazzonia-brasile-il-fondo-ha-bisogno-del-contributo-ue_02e60862-a28c-490c-80e5-2dee1276d836.html",
        "subtitle": "Lo sottolinea la ministro della Scienza, Luciana Santos",
        "content": "\n            \n            (ANSA) - BRASILIA, 13 MAR - Il governo brasiliano si sta\n\"impegnando\" per ottenere il contributo economico dell'Unione\neuropea e dell'Italia al Fondo Amazzonia, che finanzia programmi\ndi sviluppo sostenibile contro la deforestazione: lo ha\nsottolineato all'ANSA la ministra brasiliana di Scienza,\nTecnologia e Innovazione, Luciana Santos.   \n\t\t\t\t\"Nel 2025 organizzeremo la Cop30 nella città di Belém, fino ad\nallora avremo molti incontri di lavoro con l'Ue e speriamo che\nci siano più investimenti europei per raggiungere gli obiettivi\ndi decarbonizzazione\", ha spiegato la ministra. \"Il Brasile ha\noltre il 70% della sua matrice di energia rinnovabile e pulita,\na differenza di quanto accade in Europa\", ha poi aggiunto\nSantos.   \n\t\t\t\t\"Saremo tenaci\" nel convincere la comunità internazionale a\ncontribuire al Fondo, ha concluso la ministra, ricordando come\nil tema sia stato discusso di recente anche dai presidenti Luiz\nInacio Lula da Silva e Joe Biden. (ANSA).   \n\t\t\t\t          ",
        "ranked": 1,
        "placed": "Esteri",
        "epoch": 1678739431.6074698,
        "language": "IT",
        "source": "ANSA"
    },
    {
        "title": "In Italia la tragedia ucraina sulle note della pianista Yurchak",
        "date_raw": "Mon, 13 Mar 2023 18:33:11 +0100",
        "date": "2023-03-13",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/13/in-italia-la-tragedia-ucraina-sulle-note-della-pianista-yurchak_fdbcbaee-fa2f-4eb0-9d99-04a5d609e1d2.html",
        "subtitle": "Tour promosso da rappresentanza Ue, ambasciata Kiev e Anfossi",
        "content": "\n            \n            (ANSA) - ROMA, 13 MAR - Musica, malinconia, tristezza e\ngioia. E' in Italia per una serie di concerti di solidarietà per\nl'Ucraina, la compositrice e pianista Yulia Yurchak di Odessa,\n34 anni, per presentare al grande pubblico \"l'anima e il cuore\ndegli ucraini\" attraverso il linguaggio universale della musica.   \n\t\t\t\tAd organizzare il tour la rappresentanza in Italia della\nCommissione europea, l'Ufficio di collegamento del Parlamento\neuropeo in Italia e l'ambasciata d'Ucraina a Roma, in\ncollaborazione con l'Associazione culturale Pasquale Anfossi. Si\ntratta di un viaggio nella cultura musicale di questo Paese,\nspaziando dagli artisti dal '700 a quelli contemporanei, con\nl'obiettivo di sensibilizzare e promuovere in Italia la causa\nucraina e sostenere i suoi artisti e la sua popolazione,\nnell'attuale contesto storico.   \n\t\t\t\t   \"Sono felice di rappresentare la cultura del mio paese\nattraverso la musica\", ha spiegato l'artista ucraina nel corso\ndi una conferenza stampa a Roma. \"Proverò a mostrare con la\nmusica, il cuore e l'anima del mio paese, la nostra storia e le\ndifferenze rispetto alla Russia\", ma anche \"per mostrare il\nnostro coraggio e la nostra speranza\". I concerti a Genova,\nRoma, Milano e Torino, sono gratuiti e, a detta\ndell'ambasciatore ucraino in Italia, Yaroslav Melnyk, hanno la\n\"duplice finalità di far conoscere al pubblico italiano le opere\ncontemporanee e classiche ucraine, ma anche per sostenere i\nnostri artisti ed il nostro popolo in questo drammatico periodo\ndella nostra storia\". L'Ucraina, ha aggiunto il diplomatico,\n\"sta lottando per la sua indipendenza e libertà, per la sua\nstoria e cultura secolare per tutti gli europei e per tutti i\npopoli del mondo libero\".   \n\t\t\t\t   Antonio Parenti, rappresentante della Commissione Europea in\nItalia, ha spiegato che la scelta di tenere dei concerti è stata\nfatta \"per poter rimarcare come la guerra, una tragedia immane,\nstia impattando anche sulla cultura ucraina\". (ANSA).   \n\t\t\t\t          ",
        "ranked": 2,
        "placed": "Esteri",
        "epoch": 1678739431.634916,
        "language": "IT",
        "source": "ANSA"
    },
    {
        "title": "Mosca, estensione accordo sul grano solo per 60 giorni",
        "date_raw": "Mon, 13 Mar 2023 17:20:54 +0100",
        "date": "2023-03-13",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/03/13/mosca-estensione-accordo-sul-grano-solo-per-60-giorni_c80ad473-bc2b-47b1-a9f3-d4c6c7d702b0.html",
        "subtitle": "Colloqui a Ginevra con rappresentanti dell'Onu",
        "content": "\n            \n            (ANSA) - MOSCA, 13 MAR - Mosca è favorevole a prolungare\nl'accordo per l'esportazione del grano dai porti ucraini sul Mar\nNero ma \"solo per 60 giorni\". Lo ha detto il vice ministro degli\nEsteri Vershinin, che ha guidato la delegazione russa ai\ncolloqui a Ginevra con rappresentanti dell'Onu. Lo riferisce\nl'agenzia Ria Novosti. (ANSA).   \n\t\t\t\t          ",
        "ranked": 4,
        "placed": "Esteri",
        "epoch": 1678739431.7195826,
        "language": "IT",
        "source": "ANSA"
    },
    {
        "title": "Amazzonia: Lula all'Assemblea generale dei popoli indigeni",
        "date_raw": "Mon, 13 Mar 2023 17:09:15 +0100",
        "date": "2023-03-13",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/03/13/amazzonia-lula-allassemblea-generale-dei-popoli-indigeni_214fd097-d4b5-4f68-be1b-4cc89d8644fd.html",
        "subtitle": "Secondo viaggio nella regione per lui dopo visita agli Yanomami",
        "content": "\n            \n            (ANSA) - RIO DE JANEIRO, 13 MAR - Il presidente brasiliano\nLuiz Inácio Lula da Silva torna oggi a Roraima, lo Stato\namazzonico al confine col Venezuela, per la 52/a Assemblea\ngenerale dei popoli indigeni.   \n\t\t\t\t   Si tratta del suo secondo viaggio nella regione quest'anno. A\ngennaio, il capo dello Stato Lula aveva visitato gli indios\nYanomami in considerazione della loro situazione di emergenza\numanitaria.   \n\t\t\t\t   \"A gennaio sono stato a Roraima per unire le forze e\naffrontare la crisi contro il popolo Yanomami. Oggi torno nello\nStato per l'incontro dei popoli indigeni a Raposa Serra do Sol e\nper riaffermare il nostro impegno per la conservazione\ndell'ambiente e per i popoli originari\", ha scritto su Twitter\nil presidente della Repubblica, che per l'occasione sarà\naccompagnato dalla ministro dei Popoli indigeni, Sonia\nGuajajara, e dal capo della Segreteria per le comunicazioni\nsociali (Secom), Paulo Pimenta. (ANSA).   \n\t\t\t\t          ",
        "ranked": 5,
        "placed": "Esteri",
        "epoch": 1678739431.7949677,
        "language": "IT",
        "source": "ANSA"
    }
]
