[
    {
        "title": "Alla parata del Gay Pride in Australia anche il premier Albanese",
        "date_raw": "Sat, 25 Feb 2023 18:08:18 +0100",
        "date": "2023-02-25",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/02/25/alla-parata-del-gay-pride-in-australia-anche-il-premier-albanese_e70b1452-a369-46d3-92c9-d43cb7308e33.html",
        "subtitle": "Bbc, all'evento a Sydney in migliaia, anche 200 carri allegorici",
        "content": "\n            \n            (ANSA) - ROMA, 25 FEB - Anthony Albanese è diventato il primo\npremier australiano in carica a prendere parte alla parata del\nGay and Lesbian Mardi Gras di Sydney, uno dei più grandi eventi\ndi questo genere al mondo. Lo riporta la Bbc, precisando che la\nnota Oxford Street è stata attraversata da più di 12.000\npartecipanti e 200 carri allegorici. È la prima volta che la\nsfilata si tiene nella sua forma tradizionale dal 2019 a causa\ndelle restrizioni dovute al Covid.   \n\t\t\t\t   \"Questa è una celebrazione dell'Australia moderna\", ha detto\nAlbanese, precisando che \"le persone vogliono vedere che il loro\ngoverno rappresenta tutti, senza distinzione alcuna su chi amano\no quale che sia la loro identità\".   \n\t\t\t\t   Alle celebrazioni ha preso parte anche Penny Wong, la prima\ndonna apertamente gay del parlamento australiano.   \n\t\t\t\t   La presenza del primo ministro, che in passato ha sfilato\nalla parata come deputato, è stata accolta con applausi, sebbene\ni suoi critici l'abbiano accusato di assecondare una minoranza\nche starebbe cambiando l'agenda politica australiana. (ANSA).   \n\t\t\t\t          ",
        "ranked": 7,
        "placed": "Esteri",
        "epoch": 1677367827.9046402,
        "language": "IT",
        "source": "ANSA"
    },
    {
        "title": "El Salvador: trasferiti 2.000 detenuti in nuovo mega carcere",
        "date_raw": "Sat, 25 Feb 2023 18:01:34 +0100",
        "date": "2023-02-25",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/02/25/el-salvador-trasferiti-2.000-detenuti-in-nuovo-mega-carcere_dfaeef72-e082-4588-b16e-0855ca59be64.html",
        "subtitle": "Parte degli arrestati nel quadro dello stato di emergenza",
        "content": "\n            \n            (ANSA) - SAN SALVADOR, 25 FEB - Il governo di El Salvador ha\nannunciato il trasferimento di 2.000 detenuti nel nuovo\ncomplesso carcerario situato a Tecoluca, nel dipartimento di San\nVicente, costruito per ospitare fino a 40.000 reclusi, e\nparticolarmente i membri delle bande criminali con cui si stanno\nconfrontando le forze di sicurezza salvadoregne nel quadro di\nuno stato di emergenza in vigore dal 27 marzo 2022.   \n\t\t\t\t   Il presidente della repubblica, Nayib Bukele, scrive il\nquotidiano El Mundo, ha precisato che nella prigione, denominata\nufficialmente Centro per il confinamento del terrorismo (Cecot),\nsono stati trasferiti membri delle bande Mara Salvatrucha e\nBarrio 18.   \n\t\t\t\t   Via Twitter Bukele ha sottolineato che \"il Cecot sarà la loro\nnuova casa, dove vivranno per decenni, senza essere in grado di\nfare altro danno alla popolazione\".   \n\t\t\t\t   Un portavoce presidenziale ha aggiunto che i 2.000 reclusi\nsono stati trasferiti in autobus dalla prigione di Izalco, nel\ndipartimento di Sonsonate, \"con una rigorosa operazione di\nsicurezza, che ha incluso una ingente scorta e la partecipazione\ndi un elicottero\".   \n\t\t\t\t   I social media del governo salvadoregno hanno anche\npubblicato video riguardanti il trasferimento in cui si vedono i\ndetenuti, scalzi e con indosso pantaloncini bianchi, mentre\nvengono raggruppati prima di salire sugli autobus..   \n\t\t\t\t   La nuova infrastruttura carceraria di Tecoluca si erge su uno\nspazio\nequivalente a quello di 33 campi di calcio. Una volta in\nfunzione disporrà  di un dispositivo di sicurezza con 19 torri\ndi guardia e recinzioni elettrificate a\n15.000 volt,  integrato da 600 uomini dell'esercito e 250 della\npolizia nazionale. (ANSA).   \n\t\t\t\t          ",
        "ranked": 8,
        "placed": "Esteri",
        "epoch": 1677367827.9336867,
        "language": "IT",
        "source": "ANSA"
    },
    {
        "title": "Tunisia: società civile in corteo contro il razzismo",
        "date_raw": "Sat, 25 Feb 2023 18:24:24 +0100",
        "date": "2023-02-25",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/africa/2023/02/25/tunisia-societa-civile-in-corteo-contro-il-razzismo_ccd834f0-a85b-461a-ab4f-8c92d3af93f0.html",
        "subtitle": "\"La Tunisia è africana\" hanno affermato i manifestanti",
        "content": "\n            \n            (ANSA) - TUNISI, 25 FEB - Migliaia di simpatizzanti della\nsocietà civile tunisina hanno partecipato oggi a Tunisi alla\nmanifestazione contro il \"fascismo e il razzismo\" in risposta al\ndiscorso del presidente della Repubblica Kais Saied che martedì\nscorso aveva invocato \"misure urgenti da adottare per far fronte\nal fenomeno dell'afflusso di un gran numero di irregolari\nsub-sahariani migranti in Tunisia\".   \n\t\t\t\t   Partito davanti alla sede del Sindacato nazionale dei\ngiornalisti tunisini (Snjt) il corteo è arrivato sulla\ncentralissima Avenue Habib Bourguiba dove gli organizzatori\ndella manifestazione, tra cui il Forum per i diritti economici e\nsociali (Ftdes), il Sindacato dei giornalisti tunisini (Snjt),\nla Lega tunisina per i diritti umani (Ltdh) e l'Associazione\ntunisina delle donne democratiche (Atfd), hanno espresso con\nslogan e canti il loro assoluto sostegno e la solidarietà a\ntutte le vittime di quella che hanno definito \"una campagna\nrazzista\" chiedendo la definizione di criteri oggettivi per\nregolare lo status giuridico di tutte le persone che desiderano\nrisiedere in Tunisia. (ANSA).   \n\t\t\t\t          ",
        "ranked": 6,
        "placed": "Esteri",
        "epoch": 1677367827.9434903,
        "language": "IT",
        "source": "ANSA"
    },
    {
        "title": "Zeta-Jones e Douglas affittano casa vicino a Buckingham Palace",
        "date_raw": "Sat, 25 Feb 2023 16:45:39 +0100",
        "date": "2023-02-25",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/25/zeta-jones-e-douglas-affittano-casa-vicino-a-buckingham-palace_eee57612-d548-4d42-931c-171d7058fdb1.html",
        "subtitle": "Media, superstar Hollywood in appartamento a St James Palace",
        "content": "\n            \n            (ANSA) - ROMA, 25 FEB - La nota coppia di attori di\nHollywood, Catherine Zeta-Jones ed il marito Michael Douglas, si\nsono trasferiti in un nuovo appartamento all'interno del St\nJames Palace a Londra. A riferirlo è il Daily Mail precisando\nche la loro nuova dimora è a due passi da Buckingham Palace,\nquindi vicino alla casa del re e della regina consorte.   \n\t\t\t\t   I due attori hanno infatti affittato recentemente un\nappartamento proprio nel palazzo più antico di Londra,\ncommissionato da Enrico VIII che essendo a disposizione della\nfamiglia reale viene occasionalmente utilizzato per cerimonie\nsolenni. I costi sono alti, basti pensare che un appartamento\ncon una camera da letto nello stesso palazzo, ma molto più\npiccolo di quello della coppia, è attualmente affittato alla\nmodica cifra di poco meno di 4.000 sterline al mese. E' solo dal\n2015 che è possibile affittare appartamenti all'interno di St.   \n\t\t\t\tJames Palace. (ANSA).   \n\t\t\t\t          ",
        "ranked": 10,
        "placed": "Esteri",
        "epoch": 1677367827.962286,
        "language": "IT",
        "source": "ANSA"
    },
    {
        "title": "Sisma in Turchia: 184 arresti per negligenza costruzione case",
        "date_raw": "Sat, 25 Feb 2023 18:38:44 +0100",
        "date": "2023-02-25",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/02/25/sisma-in-turchia-184-arresti-per-negligenza-costruzione-case_50f7f371-20f9-401b-8975-95eed4a4c3ab.html",
        "subtitle": "Dpa, governo accusato di non aver controllato standard edilizi",
        "content": "\n            \n            (ANSA) - ROMA, 25 FEB - Almeno 184 persone sono state\narrestate in Turchia per presunta negligenza nella costruzione\ndi edifici crollati durante i devastanti terremoti del 6\nfebbraio. Lo ha reso noto oggi il ministro della Giustizia turco\nBekir Bozdag, scrive la Dpa, ricordando che il governo turco è\nsotto accusa per non aver controllato gli standard edilizi.   \n\t\t\t\t   In Turchia, oltre 173.000 edifici sono stati danneggiati dai\nterremoti e dalle loro scosse di assestamento, lasciando più di\ndue milioni di persone senza casa.   \n\t\t\t\t   In manette sono finiti anche diversi imprenditori, oltre al\nsindaco del distretto di Nurdagi, nella provincia di Gaziantep\n(sud-est).   \n\t\t\t\t   In Turchia, i terremoti hanno provocato 44.218 vittime,\nsecondo Afad, l'agenzia pubblica turca per la gestione dei\ndisastri. In Siria, il bilancio delle vittime è di 5.900.   \n\t\t\t\t(ANSA).   \n\t\t\t\t          ",
        "ranked": 5,
        "placed": "Esteri",
        "epoch": 1677367827.97261,
        "language": "IT",
        "source": "ANSA"
    }
]
