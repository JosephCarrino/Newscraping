[
    {
        "title": "Da \"pericolo\" a \"leader Ue più popolare\", Giorgia Meloni secondo il Times",
        "date_raw": "Sat, 04 Feb 2023 23:18:42 GMT",
        "date": "2023-02-04",
        "url": "https://www.agi.it/politica/rss",
        "news_url": "https://www.agi.it/politica/news/2023-02-04/times-promuove-meloni-leader-popolare-19959205/",
        "subtitle": "",
        "content": "AGI - Il 2 gennaio 2020 l'aveva già&nbsp;inserita, unica italiana tra i \"venti volti che potrebbero plasmare il mondo\". Oggi il quotidiano inglese The Times dedica un articolo a Giorgia Meloni>, nell'edizione on line in homepage, per raccontare come, mentre a ottobre scorso, in coincidenza al suo insediamento, l'Europa si chiedeva se costuisse un pericolo, ora il premier italiano sia diventato il leader più&nbsp;popolare del vecchio continente. \n'Called a danger, now Giorgia Meloni is EU's most popular leader', è&nbsp;il titolo del pezzo di Peter Conradi che ripercorre questi primi mesi al governo della 46enne presidente del Consiglio dei ministri. \"C'erano stati timori sul fatto che i politici del suo partito, FdI, fossero troppo apertamente nostalgici dei giorni di Benito Mussolini - si legge nel pezzo - erano stati previsti scontri con l'Ue e i mercati finanziari in merito ai suoi piani economici. Critici speculavano su quanto a lungo la giovane leader con poca esperienza di governo potesse tenere insieme una coalizione di tre partiti che include i suoi piu' grandi rivali. Eppure Giorgia Meloni è&nbsp;uscita dai primi 100 giorni di governo come il leader più&nbsp;popolare dell'Ue\". \n<h2>Le ragioni di un successo</h2> \n\"La chiave del suo successo - si legge ancora - suggeriscono gli analisti, è&nbsp;stata l'abilità&nbsp;con cui ha saputo gestire i rapporti con l'ex primo ministro Berlusconi, leader di Forza Italia, e Salvini, capo della Lega. I loro partiti, una volta potenti, hanno dovuto accontentarsi dell'esser soci di minoranza nel suo governo dopo che FdI a settembre ha preso il 26% delle preferenze dal precedente 4% del 2028.&nbsp; \nPer il quotidiano inglese, Giorgia Meloni è&nbsp;stata anche aiutata dal fatto che \"la sinistra è&nbsp;rimasta divisa tra il Movimento 5 Stelle antiestablishment e il centro-sinistra del Pd che in questo in questi mesi deve scegliere chi rimpiazzerà&nbsp;Enrico Letta che rassegnato le dimissioni proprio dopo la disfatta di settembre\". \n<h2>Verso le Regionali</h2> \n\"I sondaggi dicono che Francesco Rocca, candidato di FdI prenderà&nbsp;il controllo del'Lazio, la regione che ha come capoluogo Roma, scalzando la sinistra che invece l'ha tenuta più&nbsp;di un decennio - si legge ancora - un significato ugualmente importante è&nbsp;quello del risultato in Lombardia, la regione che include Milano ed è&nbsp;governata dalla Lega. Attilio Fontana è&nbsp;il candidato di quel partito ed è&nbsp;sicuro di rimanere presidente della Regione ma Fratelli d'Italia sembra sul punto di essere il partito più&nbsp;grande e questa potrebbe essere un'umiliazione per Salvini e potrebbe scatenare un tentativo all'interno della Lega di scalzarlo che si potrebbero ripercuotere anche sugli equilibri romani\". \nThe Times guarda anche alla cronaca di queste ore. \"Il problema più&nbsp;immediato e attuale di Meloni è&nbsp;<a href=\"https://www.agi.it/cronaca/news/2023-02-04/allerta-controlli-attenzione-alta-per-corteo-anarchici-a-roma-19948930/\">Alfredo Cospito</a> - scrive - un anarchico in prigione che sta protestando con lo sciopero della fame perche' venga abolito il 41 bis usato più&nbsp;frequentemente contro i boss della mafia, regime il quale è sottoposto\".&nbsp;",
        "ranked": 1,
        "placed": "Politica",
        "epoch": 1675601121.2567127,
        "language": "IT",
        "source": "AGI"
    },
    {
        "title": "Meloni blinda Delmastro: \"Ora abbassiamo i toni\" ",
        "date_raw": "Sat, 04 Feb 2023 19:51:56 GMT",
        "date": "2023-02-04",
        "url": "https://www.agi.it/politica/rss",
        "news_url": "https://www.agi.it/politica/news/2023-02-04/meloni-blinda-delmastro-ora-abbassiamo-toni-19952664/",
        "subtitle": "",
        "content": "AGI - Giorgia Meloni >interviene sulla vicenda relativa alla visita in carcere ad Alfredo Cospito> da parte di quattro deputati del Pd e sulla polemica innescata dalle <a href=\"https://www.agi.it/politica/news/2023-01-31/antimafia-donzelli-sinistra-incoraggia-cospito-su-41bis-19888105/\">accuse in Aula</a> mosse dal responsabile organizzaione di Fratelli d'Italia, Giovanni Donzelli>. \nQuattro giorni dopo la seduta 'incriminatà alla Camera, il premier spiega, in una lettera al 'Corriere della serà, di \"non essere intervenuta finora\" sul caso per \"non alimentare una polemica\" che considera, \"per tutti, controproducente\". Il tema riguarda le illazioni fatte dall'esponente di Fratelli d'Italia a Montecitorio sulla visita dei dem >all'<a href=\"https://www.agi.it/cronaca/news/2023-02-04/cospito-trasferito-ospedale-19954322/\">anarchico in sciopero della fame</a> contro il regime di detenzione 41bis, e la relazione citata da Donzelli che riferisce di colloqui tra Cospito e boss della criminalità organizzata> poco prima dell'incontro con gli esponenti del Pd. Illazioni aggravate dal sottosegretario di FdI Andrea Delmastro>, che ha fatto visionare la relazione del Dap a Donzelli, e chiesto al Pd di \"spiegare quell'inchino ai mafiosi\". \n<h2>\"Il confronto&nbsp;torni rispettoso\"</h2> \nNella lettera al 'Corriere', Meloni chiede a tutti, \"a partire da FdI\", di riportare i toni al \"livello di un confronto franco ma rispettoso\". \"Tuttavia, non ritengo vi siano in alcun modo i presupposti per le dimissioni che qualcuno ha richiesto. Peraltro, le notizie contenute nella documentazione oggetto del contendere, che il ministero della Giustizia ha chiarito <a href=\"https://www.agi.it/politica/news/2023-02-02/cospito-nordio-donzelli-41-bis-anarchico-19928745/\">non essere oggetto di segreto</a>, sono state addirittura anticipate da taluni media\", sottolinea, con riferimento alla relazione citata da Donzelli in Aula. \nPur riconoscendo \"eccessive\" le accuse mosse al Pd, il premier non è tenera con gli avversari politici e afferma di intravedere alcuni \"aspetti strumentali\" nella polemica sollevata dai dem. \"Trovo singolare l'indignazione del Pd per un'accusa sicuramente eccessiva, quando però la sinistra in passato ha mosso alla sottoscritta, leader dell'opposizione, le accuse di 'essere la mandante morale delle morti in mare'&nbsp;o di guidare un 'partito eversivo', per citarne alcune - rammenta -. Senza dimenticare quando esponenti istituzionali gridavano tra gli applausi che avremmo dovuto 'sputare sangue' \". \n\"E quello che colpisce me, ancora più di quella visita, è che, dopo aver preso atto, da quello che riporta la stampa sulla vicenda, dei rapporti tra Alfredo Cospito e i boss mafiosi in regime di carcere duro, e ben sapendo quanto alla mafia convenga mettere in discussione il 41bis - aggiunge Meloni -, autorevolissimi esponenti del Pd abbiano continuato a chiedere la revoca dell'istituto per Cospito, fingendo di non comprendere le implicazioni che tale scelta avrebbe avuto soprattutto in termini di lotta alla criminalità organizzata\". \n<h2>Le reazioni dell'opposizione</h2> \nDurissima la reazione del Pd, che, in una nota firmata da Enrico Letta> e dalle due capigruppo Debora Serracchiani >e Simona Malpezzi>, accusa il premier di aver \"parlato da capo di partito e non da presidente del Consiglio\", riattizzando de facto l'incendio delle polemiche, anzichè sopirlo. \nAl fianco dei dem si schiera tutta l'area di centrosinistra. Con Giuseppe Conte> che si dice pronto a sposare l'appello di Meloni ad abbassare i toni ma prima il premier deve pretendere le dimissioni dei suoi \"fedelissimi\" Donzelli e Delmastro. Così come il Terzo Polo che, con Osvaldo Napoli>, parla di \"confusione di ruolo\" per Meloni. Da Azione si critica poi l'annuncio del capogruppo di FdI alla Camera Tommaso Foti >di una mozione in cui si \"impegna il governo al mantenimento del 41 bis a Cospito e ai mafiosi\". \nSu questo tema il vice premier forzista Antonio Tajani> assicura che il 41bis \"non si tocca\", mentre il collega leghista Matteo Salvini> non chiude all'ipotesi di modifiche. \"Ne parliamo quando la situazione sarà tranquilla, quando non ci saranno giornalisti o cittadini minacciati o auto incendiate. Ne parliamo non sotto il ricatto dei violenti\", puntualizza però. \"Non mi ha appassionato il dibattito Donzelli-Pd, quindi visto che c'è di mezzo la violenza e qualcuno tira in ballo mafia e terrorismo: calma, tranquillità, serenità. Il governo sta lavorando bene, non c'è bisogno di scontri\", aggiunge Salvini. \nL'appello ad abbassare i toni è condiviso anche dal presidente del Senato Ignazio La Russa>. \"Minacce alle istituzioni, componenti del governo e del Parlamento sotto scorta, aggressioni a Forze dell'ordine e giornalisti: il clima di odio e violenza peggiora giorno dopo giorno, riportandoci indietro nel tempo, ad anni bui che mai vorremmo rivivere. è necessaria una risposta ferma dello Stato ma anche un abbassamento dello scontro politico\", scrive in una nota di solidarietà alla deputata M5s Chiara Appendino>, <a href=\"https://www.agi.it/politica/news/2023-02-04/minacce-anarchici-appendino-19954777/\">minacciata sui siti di area anarchica</a>. \n<h2>Il premier: \"Il clima si sta surriscaldando\"</h2> \nNella lettera al 'Corrierè, Meloni torna a spiegare - come fatto in una telefonata a una trasmissione televisiva mercoledì sera - che, a suo avviso, \"il punto è un altro\"; non la querelle con il Pd. \"Mentre maggioranza e opposizione si accapigliano sul caso, attorno a noi il clima si sta pericolosamente e velocemente surriscaldando - sostiene nel giorno delle <a href=\"https://www.agi.it/cronaca/news/2023-02-04/allerta-controlli-attenzione-alta-per-corteo-anarchici-a-roma-19948930/\">manifestazioni degli anarchici a Roma e Milano</a> - e non risparmia nessuno, come dimostrano i manifesti comparsi ieri all'università La Sapienza di Roma, che definiscono 'assassini'&nbsp;il presidente della Repubblica e i membri di diversi governi, senza distinzione di colore politico\". \n\"È chiaro che non ci troviamo davanti a una delle tante polemiche che agitano il mondo politico - aggiunge -, ma a una situazione dai contorni decisamente inquietanti che rischia di avere conseguenze gravi. A uno scenario che richiede prudenza e cautela ma che deve vedere compatto lo Stato, in tutte le sue articolazioni e componenti, a difesa della legalità. È&nbsp;un appello che rivolgo a tutti, politici, giornalisti, opinionisti. Perchè non ci si debba domani guardare indietro e scoprire che, non comprendendo la gravità di quello che stava accadendo, abbiamo finito per essere tutti responsabili di un'escalation che può portarci ovunque\".&nbsp; \nInfine, nella missiva, Meloni riserva un accenno di critica alla stampa italiana>. \"Della vicenda\" Donzelli-Delmastro, scrive, \"mi è stato chiesto ieri, quando durante una conferenza stampa con il cancelliere Scholz> a Berlino, e di fronte ai media internazionali, giornalisti italiani mi hanno interrogato su questo, evidentemente meno interessati alla trattativa che stavo conducendo nell'interesse italiano in vista del prossimo consiglio europeo straordinario\". \n<h2>I Dem respingono l'appello al mittente</h2> \nDurissima la reazione dei dem al messaggio di Meloni. \"Dopo giorni di attesa sono arrivate le parole dell'onorevole Giorgia Meloni - sottolineano Letta, Serracchiani e Malpezzi nella nota -. Pensavamo che fossero le parole di un presidente del Consiglio preoccupato di comporre l'unità e la coesione del Paese in un momento di forte tensione. Abbiamo, purtroppo, letto le parole di un capo partito che difende i suoi oltre l'indifendibile e, per farlo, rilancia polemiche strumentali e livorose contro l'opposizione\". \n\"Una lettera - la definiscono i dem - che riattizza il fuoco invece di spegnerlo. Riteniamo davvero molto grave che la presidente del Consiglio non consideri la diffusione di documenti dichiarati dal Dap non divulgabili come una ragione per le dimissioni del sottosegretario alla Giustizia, Delmastro. E riteniamo altrettanto grave che non senta il dovere di prendere le distanze dall'uso diffamatorio verso il Partito democratico che il coordinatore del suo partito, nonchè vice presidente del Copasir, Donzelli, ha fatto di quelle notizie riservate\". \n\"Le affermazioni della presidente Meloni sulla necessità di comportamenti responsabili ci inducono a ricordarle che il Pd ha nel suo Dna la tutela della libertà, della democrazia, delle istituzioni repubblicane, dello Stato di diritto ed è e sarà sempre un costruttore di unità e coesione nazionale. Su questo terreno, presidente, Meloni ci troverà sempre tutti uniti - sottolineano -&nbsp;Non è pertanto a noi che l'appello va rivolto ma a Fdi, di cui lei è leader e presidente, che ha infranto con accuse diffamanti e calunniose questa unità politica proprio in uno dei momenti parlamentari più importanti, il voto per l'istituzione della Commissione Antimafia\". \n\"Ricordi che a parlare per noi sono la nostra storia, la linearità dei nostri comportamenti e i tanti caduti del nostro campo, vittime della nostra intransigenza nei confronti del terrorismo. La stessa fermezza che teniamo oggi verso tentativi di sovvertimento dell'ordine costituito che non ci vedono e non ci vedranno mai ambigui\", conclude la nota. \nLetta poi sintetizzerà la posizione in un tweet: \"Con la sua lettera al Corriere e il rilancio continuo di accuse contro l'opposizione Giorgia Meloni invece di spegnerlo l'incendio lo riattizza. Alimentare ulteriore tensione? A chi serve? Un errore grave\". \n<h2>Conte: Meloni capisca il suo ruolo</h2> \nCritiche aspre anche da Giuseppe Conte>. \"Raccogliamo in toto\" l'appello della Meloni ad abbassare i toni sul caso Cospito, \"ci deve essere unità nazionale contro le intimidazioni e le minacce eversive\", premette, \"però\", aggiunge, \"Meloni deve dimostrare di non essere leader di partito ma dimostrare di aver capito di sedere nella posizione di presidente del Consiglio e deve tutelare gli interessi alla sicurezza di tutti i cittadini\". \nPer questo, \"deve imporre ai suoi due fedelissimi del partito di dimettersi, perchè quelle due persone hanno sbagliato: hanno raccolto informazioni sensibili, non segrete ma riservate e non divulgabili, e le hanno utilizzate per aggredire una forza di opposizione per fini di mera lotta politica\". \"Cara presidente Meloni - conclude -, sei il presidente del Consiglio, devi fare gli interessi dello Stato italiano e dei cittadini prima degli interessi da leader del tuo partito\".",
        "ranked": 2,
        "placed": "Politica",
        "epoch": 1675601121.2567208,
        "language": "IT",
        "source": "AGI"
    },
    {
        "title": "Lorenza Lei nella lista Rocca, \"binomio salute-cultura per guarire il Lazio\"",
        "date_raw": "Sat, 04 Feb 2023 17:36:56 GMT",
        "date": "2023-02-04",
        "url": "https://www.agi.it/politica/rss",
        "news_url": "https://www.agi.it/politica/news/2023-02-04/regionali-lorenza-lei-lista-rocca-binomio-salute-cultura-guarire-lazio-19954994/",
        "subtitle": "",
        "content": "AGI - Il binomio cultura-salute è la ricetta per 'guarire' la regione Lazio partendo dal \"benessere corpo mente\" dei suoi sei milioni di abitanti: ne è convinta Lorenza Lei,&nbsp;Prorettore dell'Università eCampus ed ex direttore generale della Rai, candidata nella lista civica di Francesco Rocca, con cui il centrodestra punta a riprendersi la guida della Regione >nelle elezioni del 12 e 13 febbraio. \nL'idea, spiega in un'intervista all'AGI, è quella di coniugare una sanità efficiente - \"con grande attenzione ai pronto soccorso, al riconoscimento e alla valorizzazione del personale medico, alle assunzioni di nuovi&nbsp;&nbsp;psicologi e psicoterapeuti\" - con una cultura come componente del benessere >e&nbsp;\"grande occasione per rimettere in moto l'economia del Lazio, anche stringendo un più stretto rapporto col comparto del Turismo\". \nLorenza Lei, bolognese, compirà 63&nbsp;anni il 15 febbraio. È stata la prima e unica donna dg della Rai e di sfide ne ha raccolte già molte. Vincitrice del Premio Marisa Bellisario – Valorizzazione della Donna, dal 2016 è Prorettore dell'eCampus. \"Francesco Rocca mi chiesto di candidarmi, ci ho pensato e ho deciso di accettare perché&nbsp;nei miei 'cromosomi' c'è lo spirito di servizio>, la volontà di raccogliere i bisogni e le istanze dei cittadini\". Cosa che ha già cominciato a fare con decine di incontri con le associazioni e le categorie ma anche girando per i mercati e tra la gente.&nbsp; \nLa battaglia per la salute passa anzitutto dai più fragili, come gli anziani: \"Nel Lazio vivono più di 1.234.000 ultra65enni, il 21% dell'intera popolazione. Ma in poco più di un decennio, la categoria è aumentata di oltre 2 punti percentuali\", osserva Lei. \n\"Il 19,4% degli anziani laziali si trova in situazioni di non autosufficienza (circa 240.000). E poi ci sono le famiglie con uno o più figli o parenti disabili a carico. Un sottobosco silenzioso e rassegnato >che vive quotidianamente fianco a fianco con la disperazione e l'abbandono da parte delle istituzioni\".&nbsp; \nDi qui la necessità di una revisione e un rafforzamento delle politiche di sostegno, \"dall'assegno di cura al contributo per il 'caregiver familiare' da estendere a chi assiste le persone con disabilità media, grave e non autosufficienti\". Lei intende poi battersi per il potenziamento dei pronto soccorso, \"con adeguati riconoscimenti per i medici che vi operano e posti di polizia che restino attivi anche durante la notte che è il periodo più a rischio\".&nbsp;&nbsp; \nUn altro aspetto importante è il servizio offerto da&nbsp;psicologi e psicoterapeuti, il cui \"ricambio generazionale è fondamentale per la crescita della professione e per la salute dei cittadini\". Lei ne sollecita \"l'assunzione a tempo indeterminato con uno scorrimento veloce delle graduatorie\"> dopo il ritorno nel 2021 del concorso pubblico \"per la figura di dirigente psicologo a tempo indeterminato\" che ha fatto seguito a un ventennio di paralisi. \nSul fronte della cultura, la prima emergenza riguarda la formazione: \"È fondamentale mettere sulla stessa linea: Istruzione, Formazione, Lavoro\", spiega la candidata della lista civica, \"i&nbsp;giovani devono avere la possibilità di seguire un corso di studi che non solo li formi> ma che dia loro un reale sbocco nel mondo professionale che oggi spesso manca\". L'idea è anche quella di creare \"un Centro regionale per formare specialisti per l'assistenza agli anziani e ai bambini\". \nC'è poi il tema più ampio della cultura: \"La Regione Lazio ha un immenso patrimonio culturale, materiale e immateriale e non può non avere un assessorato di riferimento, bisogna quindi ripristinare l'assessorato alla Cultura\", sottolinea Lei. La valorizzazione può passare dai Parchi culturali: \"Un Parco Culturale è un'area territoriale all'interno della quale vengono identificati e proposti itinerari turistico culturali su temi specifici, pensando nuove iniziative e curando un'adeguata promozione in Italia e all'estero\".&nbsp;",
        "ranked": 3,
        "placed": "Politica",
        "epoch": 1675601121.2567225,
        "language": "IT",
        "source": "AGI"
    },
    {
        "title": "Minacce anarchiche, solidarietà bipartisan ad Appendino",
        "date_raw": "Sat, 04 Feb 2023 16:50:20 GMT",
        "date": "2023-02-04",
        "url": "https://www.agi.it/politica/rss",
        "news_url": "https://www.agi.it/politica/news/2023-02-04/minacce-anarchici-appendino-19954777/",
        "subtitle": "",
        "content": "AGI - Minacce a Chiara Appendino> sui siti anarchici. \"Appendi Appendino\" o \"La scorta non ti basta\", si legge nelle chat o sui siti di area. All'ex sindaca di Torino vengono contestate alcune dichiarazioni a lei attribuite nel corso di una trasmissione tv su \"contatti fra anarchici e mafiosi\". Appendino aveva già&nbsp;ricevuto minacce >all'epoca in cui era sindaca e per questo le era stata assegnata una scorta. \nImmediata la solidarietà, trasversale, del mondo politico. Il primo a scendere in campo a sostegno di Appendino è&nbsp;Giuseppe Conte>. \"Se qualche vigliacco dalla tastiera infuocata pensa di poter impaurire Chiara Appendino e la comunità&nbsp;del Movimento 5 Stelle si sbaglia di grosso\", scrive il leader M5s. \"Nessun passo indietro di fronte a intimidazioni eversive rivolte ai nostri portavoce e ai rappresentanti delle istituzioni democratiche\". \nSostegno anche dal presidente del Senato Ignazio La Russa>. \"Minacce alle istituzioni, componenti del governo e del Parlamento sotto scorta, aggressioni a Forze dell'ordine e giornalisti: il clima di odio e violenza peggiora giorno dopo giorno, riportandoci indietro nel tempo, ad anni bui che mai vorremmo rivivere. È necessaria una risposta ferma dello Stato ma anche un abbassamento dello scontro politico. Alla parlamentare del M5s Chiara Appendino giunga la mia sincera solidarietà\", scrive La Russa. \nSolidarietà&nbsp;poi dalla deputata di FdI Chiara Colosimo>, anche lei minacciata nei giorni scorsi: \"Le minacce a Chiara Appendino mostrano in maniera lampante che nel mirino dei terroristi anarchici non c'è&nbsp;il governo ma lo Stato. Per questo il richiamo di Giorgia Meloni ad abbassare i toni deve essere ascoltato da tutti. Lo faccio mio ed esprimo la mia solidarietà&nbsp;a Chiara che conosce perfettamente la differenza tra dialettica politica, anche aspra, e minacce da parte di violenti. Siamo contrapposte nelle idee e in Parlamento, ma unite nella difesa di ogni attacco alla democrazia\". \n\"Le deputate e i deputati del Pd - si legge in una nota - esprimono piena solidarietà&nbsp;alla collega Chiara Appendino per le ignobili e insensate minacce di cui è&nbsp;stata bersaglio. Siamo con lei, contro ogni cedimento verso qualsiasi forma di violenza e intolleranza\". \"Tutta la mia solidarietà&nbsp;alla deputata Chiara Appendino e quella del gruppo Azione-Italia Viva per le minacce ricevute. Lo ribadisco: la politica sia unita\", scrive, infine, Raffaella Paita>, capogruppo di Azione-Italia viva in Senato.",
        "ranked": 4,
        "placed": "Politica",
        "epoch": 1675601121.2567239,
        "language": "IT",
        "source": "AGI"
    },
    {
        "title": "I partiti si dividono sul ddl Autonomia ",
        "date_raw": "Sat, 04 Feb 2023 11:02:19 GMT",
        "date": "2023-02-04",
        "url": "https://www.agi.it/politica/rss",
        "news_url": "https://www.agi.it/politica/news/2023-02-04/autonomia-bonaccini-pasticcio-clamoroso-renzulli-benefici-per-tutti-19934993/",
        "subtitle": "",
        "content": "AGI -&nbsp; Le forze politiche si dividono sul ddl&nbsp;sull'Autonomia differenziata> approvato dal Consiglio dei ministri. \"Questo voto in Consiglio dei ministri sulla riforma Calderoli è curioso - attacca&nbsp;&nbsp;il presidente della Regione Emilia Romagna, Stefano Bonaccini, nel suo&nbsp;intervento al&nbsp;congresso della Cgil Campania - perchè il Parlamento arriverà a discuterne forse tra sei mesi o un anno, quindi hanno fatto una sceneggiata, senza condividerla con noi, perchè prima delle Regionali in Lombardia hanno bisogno di dare uno scalpo alla Lega\".> \n\"Molta gente parla di autonomia senza sapere neanche di cosa sta parlando - aggiunge il candidato alla segreteria del Pd - per essere assegnata, infatti, non basta che una Regione trovi un accordo con il Governo, ma occorre che il Parlamento approvi la riforma a maggioranza qualificata di Camera e Senato. È&nbsp;un pasticcio clamoroso, per questo bisogna dire 'no e mobilitarsi nel Paese\". \nNettamente contrario anche il segretario nazionale di Sinistra Italiana, Nicola Fratoianni, parlamentare dell'Alleanza Verdi Sinistra: \"C'è poco da girarci intorno: con l'approvazione dello Spacca Italia, il partito della Meloni ha ceduto alle scempiaggini della Lega>, che finalmente potrà impugnare la bandierina dell'autonomia delle regioni.&nbsp; \n\"Disegnano un'Italia in cui i diritti non esisteranno - prosegue il leader di SI - e in cui devi pregare di nascere in alcune aree del Paese. E attenzione, il problema non riguarda solo il Sud, ma anche molte aree e province del Centro-Nord. Mi fa impressione che il via libera arrivi proprio da chi si è per anni riempito la bocca della parola Patria. Altro che patrioti, Fratelli di mezza Italia\".> \nSul fronte opposto, la&nbsp;presidente dei senatori di Forza Italia, Licia Ronzulli, secondo la quale&nbsp; \"Con il testo approvato giovedì questo governo sceglie l'assunzione di responsabilità,> la modernità e l'efficienza, senza squilibrare il rapporto fra le regioni del Nord e del Sud, con cittadini di serie A e cittadini di serie B. Ci saranno benefici per tutti, non solo per le regioni più ricche\".&nbsp; \n\"Per quanto riguarda i Lep - ha proseguito Ronzulli - è importante che siano definiti, rappresentano la base da cui partire per arrivare all'autonomia. Il fatto che verranno tenute in conto le prerogative del Parlamento per migliorare ulteriormente il provvedimento, è positivo e grazie al lavoro di sintesi svolto da Forza Italia, abbiamo anche cancellato ogni riferimento alla spesa storica. Per ottenere un maggiore equilibrio abbiamo fatto in modo che venisse prevista la garanzia della definizione dei diritti sociali e civici, i Lep, per l'appunto, introducendo l'imprescindibile funzionamento della perequazione\". \nRonzulli è convinta che questa riforma porterà a una \"sburocratizzazione del Paese>, che è una delle battaglie storiche del presidente Berlusconi. Obiettivo che vale ancor di più nelle regioni meridionali. Ogni anno, ad esempio, circa 200mila italiani raggiungono la Lombardia e altre regioni per sottoporsi a interventi chirurgici. Ogni persona ha diritto di curarsi vicino a casa e non a centinaia di chilometri di distanza. è ora di porre fine a questi 'viaggi della speranzà, garantendo a tutte le Regioni risorse e strumenti per gestire i servizi essenziali, iniziando dalla sanità\". \nPlaude <a href=\"https://www.agi.it/politica/news/2023-02-02/cdm-approvata-bozza-autonomia-differenziata-19927541/\">al ddl </a>&nbsp;la Lega, che ha visto accolto un suo cavallo di battaglia: \"Chiamiamo l'autonomia federalismo - ha affermato&nbsp;il presidente della Regione Veneto Luca Zaia, parlando, a Radio24,- perchè alla fine è federalismo e forse dà meno fastidio ad alcuni. Il federalismo o lo facciamo per scelta o lo faremo per necessita. Diamo una mano al Sud a crescere. Se siamo i primi sui servizi non è perchè abbiamo avuto più soldi\".&nbsp;",
        "ranked": 5,
        "placed": "Politica",
        "epoch": 1675601121.2567253,
        "language": "IT",
        "source": "AGI"
    },
    {
        "title": "Meloni: \"Sarò a Kiev prima del 24 febbraio\"",
        "date_raw": "Fri, 03 Feb 2023 21:19:48 GMT",
        "date": "2023-02-03",
        "url": "https://www.agi.it/politica/rss",
        "news_url": "https://www.agi.it/politica/news/2023-02-03/meloni-viaggio-kiev-febbraio-19943289/",
        "subtitle": "",
        "content": "AGi - Sarò&nbsp;a Kiev \"nelle prossime settimane, prima del 24 febbraio\", \"l'ho concordato con il presidente ucraino Zelensky\" che sta lavorando \"a un piano per aprire un dialogo. Bisogna intensificare gli sforzi\" di dialogo \"ma non si può&nbsp;impedire al popolo ucraino di essere libero\". Questo l'annuncio di Giorgia Meloni a Berlino al termine dell'incontro con il cancelliere tedesco Olaf Scholz. \nIl presidente del Consiglio è poi tornato a parlare dell'aiuto portato da Roma.&nbsp;\"Siamo arrivati al nostro sesto pacchetto di aiuti. Noi siamo dove è richiesta la nostra presenza, non faremo mancare il sostegno all'Ucraina anche per arrivare al dialogo>\". E ancora:&nbsp;\"Se noi non sostenessimo l'Ucraina non avremmo la pace, ma avremmo una invasione\". \"Aiutare\" <a href=\"https://www.agi.it/estero/news/2023-02-03/cremlino-smentisce-accordo-pace-ucraina-19933313/\">Kiev</a> \"è l'unico modo per portare la pace\", ha affermato. \nTra i tanti temi toccati c'è anche quello dell'immigrazione.&nbsp;Meloni ha ribadito come la&nbsp;gestione dell'immigrazione \"non può&nbsp;essere lasciata ai trafficanti>\" e spiegato&nbsp;come l'Italia abbia fatto \"la sua parte\" per i rifugiati ucraini, per quanto riguarda il fronte del nord Africa \"deve esserci la disponibilità di contrastare l'immigrazione\" illegale con quote \"d'immigrazione legale\", osserva il presidente del Consiglio. \n<div></div> \n\"La gestione deve essere affidata ai Paesi e all'Europa\", dice Meloni, ribadendo che ci deve essere differenza tra immigrazione. \"Sulla questione migratoria, la posizione italiana riguarda la necessita' di operare con i Paesi di origine e transito per contrastare il traffico essere umani>\", ha aggiunto la premier. \"Vanno governati in modo diverso il tema dei rifugiati e quello delle migrazioni - ha osservato. Sul fronte sud \"le due cose si sono spesso sovrapposte e questo fa sì&nbsp;che non sempre chi arriva in Italia non ha diritto alla protezione\" \n\"Questo - ha rimarcato - crea difficoltà quando si ha bisogno di aiutare chi ha davvero bisogno di protezione. Più quote d'immigrazione sono coperte da chi entra illegalmente e meno possibilità ha chi vuole entrare legalmente\". \n\"Non credo che aiutare questa gente, i trafficanti, ad arricchirsi sia il modo per affrontare la questione con responsabilità e solidarietà>. Io sono disponibile ad aprire i consolati in Africa per far fare domande regolari e poi distribuire chi può entrare. Diverso è gestire mescolando regolari, irregolari, profughi, immigrati economici come se fossero la stessa cosa\" \nC'è spazio anche per una battuta sui suoi rapporti con Berlino e con la lingua tedesca. \"Io avrei detto che sono allergica alla Germania? Non so quando avrei detto questa cosa... Francamente non ne ho memoria. Io ho detto che l'unica lingua che non sono riuscita a imparare è il tedesco. È una lingua complessa e lo confermo. Sul tedesco ho fallito, ma non perché fossi allergica...>\".&nbsp; \n<h2>Scholz: \"Italia e Germania fortemente connesse\"</h2> \n\"I nostri due Stati hanno un forte settore industriale, sono fortemente interconnessi e abbiamo un forte interesse che i nostri rapporti vengano approfonditi\". Queste le parole del&nbsp;cancelliere tedesco, Olaf Scholz, nella conferenza stampa congiunta. \"Vedo una intesa in politica estera e in quella della sicurezza, soprattutto in merito all'aggressione russa dell'Ucraina e quando si tratta di superare le conseguenze della guerra\", conclude.&nbsp;",
        "ranked": 6,
        "placed": "Politica",
        "epoch": 1675601121.2567265,
        "language": "IT",
        "source": "AGI"
    },
    {
        "title": "Caso Cospito. Meloni: \"Non dobbiamo dividerci\"",
        "date_raw": "Fri, 03 Feb 2023 19:00:00 GMT",
        "date": "2023-02-03",
        "url": "https://www.agi.it/politica/rss",
        "news_url": "https://www.agi.it/politica/news/2023-02-03/cospito-meloni-non-dobbiamo-dividerci-19945094/",
        "subtitle": "",
        "content": "AGI - \"Noi abbiamo in Italia un problema che molti stanno sottovalutando. Lo Stato italiano è oggetto degli attacchi degli anarchici> con l'obiettivo di rimuovere il carcere duro, obiettivo a cui punta la mafia. Le minacce ai politici e allo Stato stanno aumentando mentre in Italia il dibattito è su un altro livello\". Il presidente del Consiglio Giorgia Meloni d>a Berlino dove ha incontrato il&nbsp;cancelliere tedesco Olaf Scholz, ha affrontato uno dei temi più caldi della politica italiana. &nbsp;&nbsp;&nbsp;&nbsp;<br> <br> \"Dobbiamo ragionare a livello più alto. Dobbiamo trovare il modo per non dividerci>. E' un invito che faccio a me stessa\" e a tutti su questo fronte, \"oggi c'è una minaccia reale. Vorrei richiamare tutti alla responsabilità\", ha continuato il presidente del Consiglio.&nbsp;",
        "ranked": 7,
        "placed": "Politica",
        "epoch": 1675601121.2567277,
        "language": "IT",
        "source": "AGI"
    },
    {
        "title": "Il caos delle tessere Pd in Campania",
        "date_raw": "Fri, 03 Feb 2023 17:39:57 GMT",
        "date": "2023-02-03",
        "url": "https://www.agi.it/politica/rss",
        "news_url": "https://www.agi.it/politica/news/2023-02-03/caos-tessere-pd-campania-19942770/",
        "subtitle": "",
        "content": "AGI - Il caso delle tessere in Campania piomba nel mezzo di un congresso del Partito democratico che, fino a questo momento, è stato improntato al più assoluto fair play. Si parla di migliaia di sottoscrizioni a rischio d'invalidamento. A Napoli se ne contano un migliaio su circa sei mila tessere. Più difficile, stando a quanto si apprende da fonti parlamentari del Pd, capire quali siano i numeri nelle altre province. \n\"È un caos tale che non si capisce ancora quanto sia largo\", spiega un parlamentare dem. Un quadro confuso soprattutto a Salerno e Avellino, federazioni su cui si stanno concentrando in queste ore le verifiche dei dem. A far emergere il caso è stato il nuovo sistema di tesseramento online che rende tracciabili le operazioni. Sulla carta, si possono sottoscrivere fino a tre tessere per volta con una unica carta di pagamento. \"Ma c'è&nbsp;stato chi si è creduto più&nbsp;furbo della piattaforma online del Pd, usando carte che riconducevano a un unico conto fino a ottanta volte\". \nIl nuovo metodo di tesseramento è stato introdotto nel maggio del 2022 ed è stato voluto dal coordinatore della segreteria, Marco Meloni, oggi senatore dem. La 'riforma' del tesseramento che aveva concepito Meloni, in realtà, era più radicale e prevedeva che si potesse pagare la quota d'iscrizione esclusivamente per mezzo del pos. \nUna misura contestata con l'argomento che essa avrebbe penalizzato quelle persone, come i più anziani, che non avevano dimestichezza con pos e pagamenti online. Quindi si è deciso per una soluzione di compromesso: ci si può iscrivere online o presso il circolo di appartenenza con il segretario del circolo che dovrà&nbsp;occuparsi della trascrizione dei dati dell'inscritto nella piattaforma>. \nUna riforma che intendeva contrastare quei \"signori delle tessere\" di cui oggi, di fronte a quanto avviene in Campania, tornano a far parlare di sé. \"Contro i 'Signori delle tessere' ho chiesto assoluta trasparenza\", sottolinea Gianni Cuperlo: \"Sono certo che Stefano Bonaccini, Elly Schlein e Paola De Micheli la pensano allo stesso modo. Discutiamo e votiamo. Ma difendiamo l'onestà&nbsp;di un partito che deve risalire il sentiero e costruire l'alternativa alla destra>\". \nLa mozione Schlein sottoscrive: \"Nel Pd che vogliamo non c'è&nbsp;posto per i signori delle tessere e dei pacchetti di voti\", spiega Sandro Ruotolo, coordinatore della mozione in Campania: \"Siamo certi che il Presidente della commissione regionale Franco Roberti interverrà&nbsp;con fermezza affinché le regole vengano rispettate. In queste condizioni i congressi di circolo non possono celebrarsi\". \nLa candidata Elly Schlein si dice preoccupata: \"Noi stiamo cercando di riattivare la partecipazione dal basso anche di tanti che non avevano rinnovato la tessera. A noi non interessano i giochi dei signori delle tessere\". Preoccupazione anche da parte di Bonaccini che chiede velocità nella risoluzione del caso: \"Sul tesseramento vanno garantiti trasparenza e rigore. Ogni anomalia va immediatamente risolta. Sobrietà e trasparenza sono i primi requisiti del Pd che vogliamo\".&nbsp;",
        "ranked": 8,
        "placed": "Politica",
        "epoch": 1675601121.256729,
        "language": "IT",
        "source": "AGI"
    },
    {
        "title": "Meloni: \"Legittimo che l'Italia ponga il tema della difesa dei confini\"",
        "date_raw": "Fri, 03 Feb 2023 13:43:09 GMT",
        "date": "2023-02-03",
        "url": "https://www.agi.it/politica/rss",
        "news_url": "https://www.agi.it/politica/news/2023-02-03/meloni-legittimo-italia-ponga-tema-difesa-confini-19937700/",
        "subtitle": "",
        "content": "AGI - \"La realtà che si vive in Svezia in rapporto all'immigrazione è&nbsp;diversa dalla nostra. Il tema del Mediterraneo è più difficile da approfondire a livello strutturale. Ma credo che ci si debba rendere conto che, anche nel contesto del conflitto ucraino, legata al tema migratorio c'è anche una questione di sicurezza se non si riesce a governare le situazioni. È&nbsp;legittimo per l'Italia porre il tema che prima dei movimenti secondari ci sono quelli primari\". Lo ha detto il presidente del Consiglio Giorgia&nbsp;Meloni&nbsp;dopo l'incontro a Stoccolma con il primo ministro Ulf Kristersson>. \n\"Non vi sarà sfuggito il nostro protagonismo nel Nord Africa: il tema fondamentale è la cooperazione, offrire delle alternative a chi scappa e questo è un lavoro che sta facendo\", ha sottolinea il premier.",
        "ranked": 9,
        "placed": "Politica",
        "epoch": 1675601121.25673,
        "language": "IT",
        "source": "AGI"
    },
    {
        "title": "Via libera dal governo all'Autonomia. Meloni rassicura: \"Italia più unita\"  ",
        "date_raw": "Thu, 02 Feb 2023 22:43:55 GMT",
        "date": "2023-02-02",
        "url": "https://www.agi.it/politica/rss",
        "news_url": "https://www.agi.it/politica/news/2023-02-02/cdm-approvata-bozza-autonomia-differenziata-19927541/",
        "subtitle": "",
        "content": "AGI -&nbsp;Inizia il percorso dell'ultimo progetto leghista di autonomia differenziata. Il Consiglio dei ministri ha approvato all'unanimità, in via preliminare, il disegno di legge preparato da Roberto Calderoli. Il ddl delinea la cornice entro la quale le Regioni potranno, in futuro, chiedere allo Stato il trasferimento delle funzioni e competenze definite dagli articoli 116 e 117 della Costituzione. Ora il testo dovrà passare all'esame della Conferenza unificata e poi del Parlamento. \nNel frattempo la cabina di regia istituita in manovra avrà un anno di tempo per definire i livelli essenziali delle prestazioni e dei servizi (Lep), \"nucleo invalicabile\" per 'calcolare'&nbsp;le risorse da destinare a ogni Regione per 'coprire'&nbsp;le spese sostenute per il trasferimento dei servizi. \n\"Puntiamo a costruire un'Italia più unita, più forte e più coesa\", rassicura Giorgia Meloni, in una nota diffusa in serata>. \"Il governo avvia un percorso per superare i divari che oggi esistono tra i territori e garantire a tutti i cittadini, e in ogni parte d'Italia, gli stessi diritti e lo stesso livello di servizi. La fissazione dei livelli essenziali delle prestazioni, in questi anni mai determinati, è una garanzia di coesione e unità> - insiste il presidente del Consiglio -. Un provvedimento che declina il principio di sussidiarietà e dà alle Regioni che lo chiederanno una duplice opportunità: gestire direttamente materie e risorse e dare ai cittadini servizi più efficienti e meno costosi\". \nIn conferenza stampa, nella sala polifunzionale di Palazzo Chigi, la presentazione del ddl è affidata a Calderoli, e ai colleghi Elisabetta Casellati e Raffaele Fitto. Il governatore veneto Luca Zaia, tra i promotori del progetto con il referendum veneto e lombardo del 2017, è il primo a esultare e parla di \"giornata storica\", mentre il segretario leghista Matteo Salvini si limita a far trapelare di aver inviato un messaggio nelle chat interne della Lega in cui rivendica \"l'ennesima promessa mantenuta>\". \nTra gli alleati di governo, mostra prudenza Silvio Berlusconi. \"Questo è l'avvio di un percorso che dovrà essere condiviso in Parlamento, dove il testo potrà essere ulteriormente migliorato, e che potrà ritenersi concluso soltanto dopo la definizione dei Lep e del loro effettivo finanziamento\", puntualizza il Cavaliere.&nbsp;\"Questa autonomia la propose lo stesso Pd anni fa, poi se cambia idea mi spiace per loro\", aggiunge poi Salvini, intervenendo in tv. \nProtestano le opposizioni. Dal Pd, Stefano Bonaccini parla di \"bozza irricevibile\" e annuncia una \"mobilitazione\". Mentre il leader M5s Giuseppe Conte accusa Meloni di aver \"svenduto\" l'Unità nazionale per le regionali in Lombardia>. Critica, dal Terzo Polo, anche Mariastella Gelmini: \"L'entusiasmo della Lega sul ddl Calderoli approvato oggi in Cdm certifica soltanto che al partito di Salvini hanno concesso di piantare una bandierina elettorale alla vigilia del voto in Lombardia - sostiene l'ex ministra -. Uno spot che non conclude nulla. Per Lep e intese ci vorranno anni\". \nAll'approvazione del ddl si arriva dopo circa tre mesi e mezzo dal giuramento del governo e quando mancano dieci giorni dalle elezioni regionali in Lombardia. \nNella bozza finale approvata nel pomeriggio dal Cdm sono inseriti alcuni riferimenti al rispetto \"dell'equilibrio di bilancio\" nella determinazione delle&nbsp;risorse da trasferire alle Regioni sulla base dei costi> e fabbisogni standard individuati dai Lep. Nelle scorse settimane, erano stati tolti i riferimenti alla spesa storica che lo Stato ha sostenuto in quella Regione come base del calcolo delle risorse da trasferire in caso di mancata individuazione dei Lep.&nbsp; \nIl percorso tracciato dal ddl, che si compone di dieci articoli, è lungo e abbastanza tortuoso, condizionato alla determinazione dei Lep, che non dovrebbe arrivare prima di un anno. La determinazione dei Lep è demandata a uno o più decreti del presidente del Consiglio dei ministri che, alla fine del relativo iter, dovranno essere predisposti dalla cabina di regia e deliberati dal Consiglio dei ministri. Sugli schemi di dpcm dovranno essere acquisiti l'intesa della Conferenza unificata e il parere delle Camere - che dovrà essere reso entro quarantacinque giorni - prima della relativa deliberazione da parte del Consiglio dei ministri. Spetta alla legge indicare le materie o gli ambiti di materie Lep. \nL'articolo due del ddl disciplina il procedimento di approvazione delle intese tra Stato e Regione. L'atto di iniziativa spetta alla Regione richiedente, previo parere degli enti locali, secondo le modalità e le forme stabilite nell'ambito della propria autonomia statutaria. Quindi è trasmesso al presidente del Consiglio dei ministri e al ministro per gli Affari regionali e le autonomie che, acquisita la valutazione dei ministri competenti per materia e del ministro dell'Economia e delle finanze entro i successivi trenta giorni, avvia il negoziato con la Regione interessata. \nLo schema di intesa preliminare tra Stato e Regione, corredato di una relazione tecnica, è approvato dal Consiglio dei ministri su proposta del ministro delegato per gli affari regionali e le autonomie. Alla riunione del Consiglio dei Ministri partecipa il Presidente della Giunta regionale interessata. \nLo schema di intesa preliminare è immediatamente trasmesso per il parere alla Conferenza unificata che deve pronunciarsi entro trenta giorni; trascorso tale termine viene comunque trasmesso alle Camere, per l'esame da parte dei competenti organi parlamentari, i quali potranno esprimersi con atti indirizzo entro sessanta giorni, secondo i rispettivi regolamenti. \nQuanto al finanziamento dell'autonomia differenziata, si rinvia a una Commissione paritetica Stato-Regione il compito di individuare le risorse necessarie per l'autonomia differenziata. \nLa Commissione paritetica Stato-Regione deve procedere annualmente alla valutazione degli oneri finanziari derivanti, per ciascuna Regione interessata, dall'esercizio delle funzioni e dall'erogazione dei servizi connessi alle ulteriori forme e condizioni particolari di autonomia, secondo quanto previsto dall'intesa, in coerenza con gli obiettivi programmatici di finanza pubblica e, comunque, garantendo l'equilibrio di bilancio. \nLa durata delle intese tra Stato e Regioni, che ciascuna Regione dovrà individuare, non sarà comunque superiore a dieci anni. L'articolo 9, infine, prevede misure perequative e di promozione dello sviluppo economico, della coesione e della solidarietà sociale.",
        "ranked": 10,
        "placed": "Politica",
        "epoch": 1675601121.2567315,
        "language": "IT",
        "source": "AGI"
    }
]
