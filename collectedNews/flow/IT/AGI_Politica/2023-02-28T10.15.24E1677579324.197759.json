[
    {
        "title": "Meloni prepara la missione a Nuova Delhi: focus sulla difesa",
        "date_raw": "Tue, 28 Feb 2023 08:34:13 GMT",
        "date": "2023-02-28",
        "url": "https://www.agi.it/politica/rss",
        "news_url": "https://www.agi.it/politica/news/2023-02-28/italiai-ndia-meloni-a-delhi-focus-su-collaborazione-difesa-20294343/",
        "subtitle": "",
        "content": "AGI - Nell'imminente visita a New Delhi del presidente del Consiglio, Giorgia Meloni, vi sarà in primo piano il rafforzamento della collaborazione fra Italia e India nel settore della difesa. \"Sul tavolo c'è un accordo generale fra i due Paesi sulla cooperazione bilaterale nel settore della difesa\", ha rivelato una fonte diplomatica al quotidiano The Hindu. Le forze armate indiane sono tra le più grandi al mondo per numero di effettivi> (1 milione 458 mila membri nel 2020) ed è in corso una generale modernizzazione degli equipaggiamenti. Nel 2020 le spese militari sono state pari al 2,9% del Pil. \nIl Paese, che dispone di numerose testate nucleari, non ha aderito al trattato di non proliferazione nucleare. L'Italia può certamente puntare a conquistare importanti commesse, soprattutto dopo la revoca a fine 2021, da parte di New Delhi, del divieto all'export che era stato deciso nei confronti di Leonardo nel 2015, in seguito al caso di presunta corruzione di funzionari indiani da parte di Agusta Westland per la fornitura di 12 elicotteri AW-101 VVIP (vicenda per la quale gli ex manager di Agusta Westland e Finmeccanica sono stati poi assolti dalla Cassazione italiana). \nIl colosso della difesa e dell'aerospazio italiano è stato insomma autorizzato a tornare a fare affari con il governo indiano>. E la settimana scorsa, sempre secondo The Indu, il ministro della Difesa indiano, Rajnath Singh, ha avuto colloqui con il sottosegretario alla Difesa italiano, Matteo Perego Di Cremnago, a margine del salone aeronautico 'Aero India 2023', a Bengalore.&nbsp; \nSecondo alcuni media specializzati, il divieto all'export per Leonardo è stata revocato perché la Marina indiana non è stata in grado di trovare alternative per l'approvvigionamento di cannoni navali da 127 mm e dei siluri pesanti. Poiché i sottomarini della classe P-75 \"Scorpene\" della Marina indiana sono ancora dotati di siluri \"pesanti\", questo dovrebbe essere all'ordine del giorno dei colloqui fra i due Paesi. \nAccompagnata dal ministro degli Esteri, Antonio Tajani, Meloni sarà il terzo presidente del Consiglio italiano a visitare l'India nell'ultimo decennio, dopo Paolo Gentiloni nel 2017 e Giuseppe Conte nel 2018>, ma l'accordo nel settore della difesa, che è anche strettamente legato alla strategia indo-pacifica dell'Italia, sarà il primo del genere. \"Gli ultimi anni hanno visto un continuo sforzo da parte di entrambe le parti per lasciarsi alle spalle i fantasmi del caso Agusta Westland e Leonardo e per concentrarsi sugli sforzi del 'make in India'&nbsp;per i quali le aziende italiane sono state partner disponibili\", ha dichiarato l'ex ambasciatore indiano in Italia, Anil Wadhwa. \nCon l'obiettivo di lasciare alle spalle le tensioni nate con il caso dei due marò>, al quale si è aggiunto quello Agusta Westland, a New Delhi Meloni incontrerà il suo omologo, Narendra Modi e interverrà all'evento Raisina Dialogue. \"Con le posizioni decisamente diverse all'interno del governo italiano sul conflitto tra Ucraina e Russia, il suo messaggio sarà ascoltato con grande interesse\", ha osservato Wadhwa.&nbsp;",
        "ranked": 1,
        "placed": "Politica",
        "epoch": 1677575724.798579,
        "language": "IT",
        "source": "AGI"
    },
    {
        "title": "La premier a Schlein: \"Pronti al confronto senza paure\"",
        "date_raw": "Tue, 28 Feb 2023 07:04:32 GMT",
        "date": "2023-02-28",
        "url": "https://www.agi.it/politica/rss",
        "news_url": "https://www.agi.it/politica/news/2023-02-27/elly-schlein-vince-primarie-pd-20283574/",
        "subtitle": "",
        "content": "AGI -&nbsp; Con Elly Schlein alla guida del Pd \"c'è uno scenario molto interessante. Ho chiamato Elly Schlein per farle anche personalmente i miei auguri. Ovviamente mi aspetto un'opposizione durissima>. Anch'io in questi anni ho fatto un'opposizione durissima\":&nbsp;la presidente del Consiglio, Giorgia Meloni ha telefonato, il giorno dopo le primarie,&nbsp;alla neo segretaria dem.&nbsp; \n\"Il confronto delle idee&nbsp; - aggiunge la premier parlando alla trasmissione \"Cinque minuti\" di Bruno Vespa - non mi ha mai spaventato. Ho sentito Schlein dire che lei e il Pd saranno un problema per il Governo Meloni. Per noi la democrazia non è mai stata un problema. Semmai lo è stata per la sinistra. Per noi un confronto fatto sulle idee è semplicemente una buona notizia.&nbsp;Sono pronta al confronto e auguro buon lavoro a Elly Schlein>\" \nIntanto c'è stato il passaggio di testimone al Nazareno> tra la nuova guida del Pd e il suo predecessore.&nbsp; \"Dobbiamo lavorare per il rilancio e tenere insieme la comunità, è fondamentale senza rinunciare a una linea chiara e comprensibile. Questo sarà&nbsp;il nostro sforzo in questi primi giorni di lavoro\", ha detto Elly Schlein >, ricevendo le consegne dal segretario uscente, Enrico Letta>.&nbsp; \n\"Vogliamo lavorare da subito per riaprire il prima possibile il nuovo tesseramento - ha proseguito, nel suo primo ingresso al Nazareno da leader di partito -.&nbsp;Vogliamo che il popolo delle primarie che si è espresso ieri possa fare parte di questa comunità&nbsp;democratica\". Infine il saluto a chi l'ha preceduta. \n\"Ringrazio Enrico Letta per il lavoro svolto in questi anni. Il 12 di marzo credo ci sarà&nbsp;l'assemblea e sarà&nbsp;quello il momento in cui l'assemblea voterà&nbsp;la nuova segretaria\" \nDa una parte, ci si prepara a governare un <a href=\"https://www.agi.it/politica/news/2023-02-26/schlein-vince-primarie-pd-bonaccini-disposti-a-dare-una-mano-20276313/\">partito spaccato</a> nei numeri, cercando di non ripetere errori del passato. Dall'altra ci si lecca le ferite, in attesa di fare una analisi della sconfitta >che, con il senno di poi, può&nbsp;risultare meno sorprendente di quello che risulta. Questo il quadro nei due campi del Partito Democratico> che si sono confrontati alle primarie, chiuse ieri sera con la <a href=\"https://www.agi.it/politica/news/2023-02-27/elly-schlein-vince-primarie-pd-20276300/\">vittoria di Elly Schlein></a>. \nTra i sostenitori di Bonaccini il clima è&nbsp;così&nbsp;mesto dal consigliare di rimandare di qualche giorno riunioni per fare il punto sul risultato. Un dirigente di peso vicino al governatore, tuttavia, affida all'AGI la sua personale analisi di quanto accaduto. \"La prima cosa che ha pesato è&nbsp;stata la rabbia dei nostri elettori dopo la sconfitta alle elezioni politiche\". Rabbia che si è&nbsp;sfogata punendo quelli che erano identificati direttamente con il Pd come lo si è&nbsp;conosciuto fino ad oggi: \"La gente ha voluto una rottura totale con il passato\" e ha scelto l'offerta che appariva più&nbsp;innovativa\". \nAssieme a questo \"voto di opinione\" c'è, però, un altro elemento che viene individuato dai sostenitori di Bonaccini: \"Il voto di opinione è&nbsp;stato netto, ma è&nbsp;chiaro che c'è&nbsp;stata tutta una schiera di persone che sono rientrate e che volevano regolare i conti con il passato\". Il riferimento è&nbsp;agli ex di Articolo Uno> che sono tornati a votare al congresso del Pd in virtù&nbsp;del percorso costituente avviato da <a href=\"https://www.agi.it/politica/news/2023-02-26/sciences-po-duello-con-meloni-chiude-era-letta-20273728/\">Enrico Letta></a>. Ora, il rischio che si percepisce nell'area liberal e riformista è&nbsp;che, \"se non si gestisce bene questa fase, un pezzo di Pd potrebbe andarsene\". Non tanto e non solo i dirigenti, \"ma soprattutto gli elettori che potrebbero non riconoscersi più&nbsp;in questa offerta politica\".&nbsp; \nDa qui gli appelli di due dirigenti di primo piano come Enrico Borghi >e Alessandro Alfieri>. Le novità&nbsp;di un voto diversificato tra iscritti ed elettori e di cambio di linea politica richiedono sensibilità&nbsp;e intelligenza per tenerci uniti\", avverte Borghi. \"Molti sono preoccupati delle dinamiche che, se non gestite, può&nbsp;innescare l'esito del voto\", spiega Alfieri: \"Tuttavia ho l'esperienza per sapere che, in politica come nella vita, si cade e ci si rialza. Sarò, saremo leali con la nuova segretaria\", aggiunge il senatore dem. \nDal fronte opposto, tra chi ha sostenuto Elly Schlein, si sottolinea la necessità&nbsp;di non ripetere gli errori del passato. \"Ci vuole un cambio netto rispetto al passato, sotto molti aspetti\", spiega una fonte della sinistra dem, \"per non ripetere gli errori del passato quando, per cercare l'unanimità&nbsp;a tutti i costi si sono conservati alcuni assetti dando l'impressione che il partito non si rinnovasse mai\". \nLa prima prova davanti alla quale si troverà&nbsp;la neo segretaria sarà&nbsp;quella che riguarda i gruppi parlamentari> 'disegnati' dalle liste di Enrico Letta. Le due capigruppo, per decisione dello stesso Letta, sono state prorogate \"fino a conclusione del congresso\", per essere rinnovate con la nuova segreteria. Tra le fila di Schlein c'è&nbsp;apprezzamento per il lavoro compiuto fin qui da Simona Malpezzi e Debora Serracchiani a Palazzo Madama e Montecitorio, ma c'e' anche la consapevolezza che occorre dare un segnale di rinnovamento>. I nomi in campo sono quelli di Chiara Braga> e Chiara Gribaudo>, per il gruppo alla Camera, e di Francesco Boccia> o Anna Rossomando>, per quello al Senato. Per la segreteria si fa il nome di Marco Furfaro> come vice di Schlein ma un posto di rilievo potrebbe spettare anche a Peppe Provenzano>: il vicesegretario uscente potrebbe essere indicato come presidente del partito. \nMa la discontinuità&nbsp;riguarderà&nbsp;anche e soprattutto la linea del partito riguardo alle alleanze. \"Il 14 e 15 maggio si vota per le amministrative e la nuova segreteria dovrà&nbsp;fare nuove scelte di campo\", sottolinea Francesco Boccia: \"Schlein avrà&nbsp;la forza di consentire al Pd di fare il salto di qualità&nbsp;unendo la sinistra. La rottura dell'alleanza con i 5 Stelle ci ha fatto perdere le elezioni\". Il presidente M5s, Giuseppe Conte, facendo gli auguri di buon lavoro a Elly Schlein, sottolinea anche che gli \"elettori Pd hanno chiesto un cambiamento rispetto a chi ha barattato le misure del Conte II su lavoro, ambiente, poverta', sostegno a imprese e ceto medio con la vuota agenda Draghi. Su questi temi noi abbiamo gia' da tempo progetti chiari\". Piu' di una mano tesa nei confronti della nuova segertaria dem.&nbsp;",
        "ranked": 2,
        "placed": "Politica",
        "epoch": 1677575724.798587,
        "language": "IT",
        "source": "AGI"
    },
    {
        "title": "Le vittime del naufragio salgono a 63, l'ultimo corpo ritrovato è di una bambina",
        "date_raw": "Tue, 28 Feb 2023 06:57:11 GMT",
        "date": "2023-02-28",
        "url": "https://www.agi.it/politica/rss",
        "news_url": "https://www.agi.it/politica/news/2023-02-28/migranti-ue-combattere-mafie-per-evitare-nuove-tragedie-20294207/",
        "subtitle": "",
        "content": "AGI - La commissaria europea per gli affari interni, Ylva Johansson, sottolinea la necessità della promozione della cooperazione con i paesi terzi per combattere le mafie della migrazione irregolare e prevenire tragedie come il naufragio al largo delle coste italiane in cui sono morti 63 migranti.> \"Questa è una terribile tragedia umanitaria e siamo solidali con tutte le persone che hanno perso la vita e con le loro famiglie\", ha detto la Johansson in un'intervista con l'agenzia di stampa EFE a Quito, dove si trova in visita ufficiale. \nIl commissario europeo ha evidenziato che purtroppo non è la prima volta che si verifica un episodio come quello della provincia italiana di Crotone e ha dato la colpa ai trafficanti, che \"se ne fregano della vita delle persone\">. \n\"Abbiamo già visto come mettono cinicamente le persone in questi viaggi pericolosi e non si preoccupano se perdono la vita. Si preoccupano solo dei soldi\", ha detto Johansson. Il commissario europeo ed ex ministro del governo svedese ha sottolineato l'importanza dell'unanimità tra gli Stati membri in merito alle disposizioni del nuovo patto di migrazione e asilo. \n\"Abbiamo bisogno di un sistema europeo adeguato per la migrazione in cui lavoriamo insieme ma anche in cui rafforziamo la nostra cooperazione con i paesi di origine> e di transito per combattere i trafficanti e investire in percorsi legali\", ha affermato. \"Siamo una società che invecchia, abbiamo bisogno di migranti (nell'UE), ma devono arrivare in modo ordinato e sicuro\", ha aggiunto. \nTra le 63 vittime del naufragio registrate finora ci sono 15 minori, tra cui diversi bambini e un neonato, e 33 donne>, secondo il ministero dell'Interno italiano. Dei sopravvissuti, 19 sono ricoverati in ospedale, mentre i restanti (circa 60) sono stati trasferiti nel centro di accoglienza del vicino comune di Isola di Capo Rizutto. \nLe immagini condivise dalla stampa locale mostrano i pezzi di una barca di legno completamente distrutta sulla spiaggia. Per ora, secondo i media locali, tre uomini sono stati arrestati come sospetti membri del gruppo di trafficanti di esseri umani che ha organizzato il viaggio della barca dalla Turchia, nonostante le avverse condizioni meteorologiche. Secondo le informazioni ottenute dalla Ong Medici Senza Frontiere, che sta fornendo assistenza psicologica ai sopravvissuti, la barca ha lasciato la città di Smirne, nell'estremo ovest della Turchia, quattro giorni fa.&nbsp;",
        "ranked": 3,
        "placed": "Politica",
        "epoch": 1677575724.7985888,
        "language": "IT",
        "source": "AGI"
    },
    {
        "title": "Meloni all'Ue: \"Agire in fretta sui migranti\" ",
        "date_raw": "Mon, 27 Feb 2023 19:24:56 GMT",
        "date": "2023-02-27",
        "url": "https://www.agi.it/politica/rss",
        "news_url": "https://www.agi.it/politica/news/2023-02-27/meloni-ue-agire-in-fretta-sui-migranti-20290811/",
        "subtitle": "",
        "content": "AGI - La presidente del Consiglio, Giorgia Meloni>, ha scritto ai vertici del Consiglio Europeo e della Commissione Ue sui migranti \"per chiedere che venga immediatamente reso concreto quello che abbiamo discusso nell'ultima riunione del Consiglio europeo>\".<br> &nbsp; \nMeloni alla trasmissione 'Cinque minuti' di Bruno Vespa sottolinea che&nbsp;&nbsp;\"<a href=\"https://www.agi.it/cronaca/news/2023-02-26/migranti-naufragio-crotone-27-cadaveri-20266984/\">la tragedia di Crotone</a> non può lasciare indifferenti>. Quanto accaduto dimostra quello che diciamo da sempre: tra le tante falsità che ho sentito in queste ore c'è quella che le persone sono naufragate a causa dei provvedimenti del governo sulle ong. Quella tratta non è coperta dalle ong>.&nbsp;Questo dimostra banalmente che più gente parte e più gente rischia di morire\".&nbsp; \nPer la premier \"l'unico modo per affrontare seriamente e con umanità questa materia è fermare le partenze>. E su questo serve un'Europa che oltre a dichiarare la sua disponibilità agisca e in fretta\".",
        "ranked": 4,
        "placed": "Politica",
        "epoch": 1677575724.7985897,
        "language": "IT",
        "source": "AGI"
    },
    {
        "title": "L'effetto Meloni sulle primarie. Le cose che hanno in comune premier e segretaria",
        "date_raw": "Mon, 27 Feb 2023 17:05:40 GMT",
        "date": "2023-02-27",
        "url": "https://www.agi.it/politica/rss",
        "news_url": "https://www.agi.it/politica/news/2023-02-27/pd-effetto-meloni-su-dem-affinita-tra-premier-e-segretaria-20288502/",
        "subtitle": "",
        "content": "AGI - Sta nella definizione di \"anti Meloni>\" che si è guadagnata in Piazza del Popolo, una delle ragioni del successo inatteso di Elly Schlein> alle primarie. La presenza di una donna di destra a Palazzo Chigi \"ha avuto un effetto trascinante>\" nell'elezione della segretaria Pd. Una considerazione che viene fatta anche in queste ore tra i dirigenti che si trovano a passare al Nazareno, tra pacchi che escono e sopralluoghi di chi sa di dover presto entrare. \nEppure, sebbene considerate l'una la nemesi dell'altra, la presidente del Consiglio e la neo segretaria dem, hanno più&nbsp;di una caratteristica che le accomuna. A uno sguardo superficiale, le due leader non appaiono solo diverse, ma agli antipodi. A cominciare nel modo di presentarsi alle telecamere. Più&nbsp;formale nell'abbigliamento, anche per il ruolo che ricopre, la presidente del Consiglio; jeans e maglietta per la segretaria dem. \nDurante i comizi, Meloni alterna un registro da leader di partito e quello istituzionale, mentre Elly Schlein sceglie toni più&nbsp;simili a quella dell'insegnante alla lavagna, da divulgatrice >(proviene pur sempre da una famiglia di accademici), non rinunciando a richiami al movimentismo. Se si guarda ai contenuti e all'offerta politica, poi, nemmeno a parlarne: l'una di sinistra-sinistra, l'altra di destra-destra>. E su questa nettezza le due signore della politica italiana declinano i temi su cui sono chiamate a confrontarsi. Sui migranti, ad esempio, Meloni si schiera contro le Ong accusate di fare da spola con gli scafisti. \nPer Schlein, al contrario, \"le stragi in mare> pesano sulla coscienza di chi emana dei decreti per ostacolare i salvataggi\", molti dei quali effettuati dalle Ong. A confrontarsi, insomma, sono due 'weltanschauung' profondamente diverse, riassumibili in due dichiarazioni-manifesto>. \"Io Sono Giorgia: sono una donna, sono una madre, sono cristiana\", gridava la premier durante un intervento alla manifestazione di centrodestra in Piazza San Giovanni, nell'ottobre 2019. Parole ribadite, stavolta in spagnolo, nel giugno 2021 davanti alla platea del movimento dell'estrema destra iberica Vox. Un manifesto politico che Schlein ha preso in preso in prestito e ha rivisitato in chiave progressista e femminista. \"Sono una donna, amo un'altra donna e non sono una madre, ma non per questo sono meno donna. Non siamo uteri viventi, ma persone con i loro diritti\" gridava Elly Schlein durante la chiusura della campagna elettorale del Pd. \nUn discorso, quello di Schlein, che si è impresso nella mente degli elettori dem in Piazza del Popolo. Elettori che, fino a quel momento, avevano visto scorrere i volti dei dirigenti 'storici': dal segretario Enrico Letta ai ministri Guerini, Franceschini e Orlando,> passando per i governatori Michele Emiliano e Vincenzo De Luca. Non stupisce che proprio l'intervento della 37enne allora non ancora deputata dem abbia scaldato i cuori e gli abbia consentito, mesi dopo, di conquistare la segreteria. \nÈ questo il secondo tratto che Schlein e Meloni hanno in comune>: la possibilità, data anche dalle circostanze favorevoli, di presentare una offerta politica totalmente nuova> rispetto ai gruppi dirigenti che le hanno precedute. La premier in carica lo ha fatto nel corso degli anni, uscendo dalla comfort zone del centrodestra berlusconiano, scommettendo su un suo partito e portandolo a crescere anno dopo anno, guidandola in una lunga quanto solitaria traversata del deserto all'opposizione. \nSchlein è chiamata a un'impresa simile, sebbene erediti un partito con una sua storia, con un gruppo dirigente di lungo corso. Una eredità che oggi viene percepita, anche dagli elettori del Pd, come un fardello, stando ai risultati delle primarie. Il terzo minimo comun denominatore tra premier e segretaria dem è dato dal fatto che entrambe hanno vinto contro ogni pronostico. \n\"Sono una underdog>\", una sfavorita, dice la premier poco dopo il suo arrivo a Palazzo Chigi. \"Nessuno ci ha sentito arrivare\", sembra far eco Elly Schlein nella prima dichiarazione da segretaria eletta. Il quarto e, fino a qui, ultimo punto in comune fra le due è il fatto che entrambe hanno abbandonato un luogo sicuro per inoltrarsi in territori sconosciuti. \nMeloni, dopo il cursus honorum nelle federazioni giovanili di Alleanza Nazionale, si fa strada nel partito e, poi, nel Popolo delle Libertà, fino a diventare la più&nbsp;giovane ministra di sempre con Silvio Berlusconi. Davanti all'impossibilità di andare oltre il ministero della Gioventù, però, decide di navigare in mare aperto con FdI. \nAnche Schlein, nel mezzo del suo percorso politico, lascia il partito che le prometteva una navigazione tranquilla. Lo fa perché&nbsp;non si riconosceva in un capo come Matteo Renzi e, soprattutto, in provvedimenti come il Jobs Act, la Buona Scuola e quella legge elettorale approvata con tre voti di fiducia, come lei stessa ha ricordato.&nbsp;",
        "ranked": 5,
        "placed": "Politica",
        "epoch": 1677575724.7985914,
        "language": "IT",
        "source": "AGI"
    },
    {
        "title": "La vertiginosa ascesa di Schlein, una \"anti-Meloni\" al Nazareno",
        "date_raw": "Mon, 27 Feb 2023 10:51:07 GMT",
        "date": "2023-02-27",
        "url": "https://www.agi.it/politica/rss",
        "news_url": "https://www.agi.it/politica/news/2023-02-27/elly-schlein-vince-primarie-pd-20276300/",
        "subtitle": "",
        "content": "AGI - Il Partito Democratico> ha la <a href=\"https://www.agi.it/politica/news/2023-02-27/pd-alleanze-e-unit-partito-primi-nodi-dell-era-schlein-20277850/\">prima segretaria</a> donna e femminista. Così&nbsp;ama definirsi Elly Schlein>, \"l'anti-Meloni\" scelta da <a href=\"https://www.agi.it/politica/news/2023-02-26/sciences-po-duello-con-meloni-chiude-era-letta-20273728/\">Enrico Letta></a> per chiudere la campagna elettorale delle politiche. Un'ascesa vertiginosa, quella della neo segretaria, passata direttamente dalla vice presidenza della Regione Emilia-Romagna alla Camera e, ora, al Nazareno. La più&nbsp;giovane segretaria che il partito abbia mai avuto. Il tutto nel giro di cinque mesi. E pensare che fino a poco fa, Elly Schlein non era nemmeno una iscritta al Pd. Ne era uscita in dissenso dalla linea della segreteria Renzi >e ci è&nbsp;voluto un congresso costituente per permetterle di rientrare in tempi record. \nCon Schlein, il Partito Democratico si avvia a \"fare la sinistra\", come la deputata ha continuare a dire per tutta la campagna congressuale. Elly, all'anagrafe Elena Ethel Schlein, è&nbsp;nata nel 1985 a Lugano da una famiglia di accademici. La madre, l'italiana Maria Paola Viviani Schlein, è&nbsp;stata preside della facoltà&nbsp;di Giurisprudenza dell'Università&nbsp;degli studi dell'Insubria. Il padre, lo statunitense Melvin Schlein, è&nbsp;professore emerito di Scienze politiche e ha un passato da assistant director nella sede bolognese della Johns Hopkins University. Scuole ad Agno, comune svizzero di 4.518 abitanti del Canton Ticino, maturità&nbsp;a Lugano, la segretaria del Pd ha studiato al Dams di Bologna per poi passare a Giurisprudenza. Si definisce una nerd, appassionata di videogiochi e cinefila, amante dell'indie-rock statunitense, per due volte volontaria negli Usa per le campagne elettorale di Barack Obama \n<h2>Da \"Occupy Pd\" alla vicepresidenza delll'Emilia Romagna</h2> \nNel Pd ci nasce, politicamente. Di area civatiana>, nel 2013 è&nbsp;l'ideologa di Occupy Pd>, movimento che si oppone ai 101 franchi tiratori che fermano la corsa di Romano Prodi al Quirinale. Nel 2014, con Matteo Renzi segretario, viene eletta al Parlamento Europeo con oltre 50 mila preferenze. Con il rottamatore, tuttavia, non c'è&nbsp;feeling: \"Me ne sono andata dal partito per scelte come la Buona scuola, la riforma della Costituzione, lo Sblocca-Italia, tre voti di fiducia sulla legge elettorale. Anche sul clima il Pd è&nbsp;mancato: non è&nbsp;più&nbsp;il tempo delle mezze parole, le battaglie vanno fatte fino in fondo: dunque, no al consumo di suolo\", ricorda la segretaria dem. \nNel 2015, quindi, Schlein approda a Possibile>, ma nel 2019 si rompe il sodalizio con Civati ed Elly inizia a ballare da sola. Alle porte ci sono le Regionali in Emilia-Romagna, la sinistra che accompagna Stefano Bonaccini >cerca un volto. Schlein diventa la capolista di Coraggiosa, rassemblement di sinistra che ha tra gli sponsor anche l'ex governatore Vasco Errani. La lista non arriva al 4%, ma Schlein - complici un video virale in cui incalza Matteo Salvini, un forte investimento sui social e il favore delle Sardine - supera le 22 mila preferenze su tre province. Il salto alla vicepresidenza della Regione è&nbsp;scontato. \n<h2>Il derby della via Emilia</h2> \nDa vice di Bonaccini comincia a comparire negli studi dei principali talk-show, fa coming out: \"In questo momento sto con una ragazza e sono felice\". L'Espresso le dedica una copertina da possibile leader di una futura Cosa Rossa. Dopo la nascita del governo Draghi e le dimissioni di Nicola Zingaretti >da segretario del Pd, è&nbsp;lei a fare il primo passo: \"Diamoci un appuntamento\". Lancia l'appello nel marzo 2021 alla galassia della sinistra, specificando che \"la soluzione non è&nbsp;rientrare in un Pd in grande confusione\". Andrà&nbsp;diversamente. \nAlle elezioni politiche sceglie di correre col Pd in Emilia-Romagna, blindata nel listino proporzionale. Veste i panni dell'anti-Meloni: \"Sono una donna. Amo un'altra donna e non sono una madre, ma non per questo sono meno donna\", dice dal palco di Piazza del Popolo a Roma ribaltando l'iconico discorso della leader di Fratelli d'Italia. Dopo la sconfitta e le conseguenti dimissioni di Letta, il nome di Schlein viene dato in pole per la segreteria. Accanto a quello del 'suo' presidente: Stefano Bonaccini. È il derby della via Emilia. Ma Schlein non è&nbsp;ancora iscritta: si candida a Roma, prende la tessera alla Bolognina, il circolo della Svolta di Occhetto, incassa il sostegno di buona parte della sinistra dem e di Articolo Uno. Il voto tra gli iscritti conferma le attese: tocca a lei sfidare Bonaccini alle primarie. Nessuno era&nbsp;mai riuscito nel ribaltone: i gazebo hanno sempre confermato il vincitore nei circoli.&nbsp;",
        "ranked": 6,
        "placed": "Politica",
        "epoch": 1677575724.7985928,
        "language": "IT",
        "source": "AGI"
    },
    {
        "title": "Alleanze e unità di partito, i primi nodi dell'era Schlein",
        "date_raw": "Mon, 27 Feb 2023 08:28:56 GMT",
        "date": "2023-02-27",
        "url": "https://www.agi.it/politica/rss",
        "news_url": "https://www.agi.it/politica/news/2023-02-27/pd-alleanze-e-unit-partito-primi-nodi-dell-era-schlein-20277850/",
        "subtitle": "",
        "content": "Elly Schein è la nuova segretaria del Pd. &nbsp;\"Saremo un bel problema per il governo Meloni\" ha subito detto&nbsp;dal suo comitato elettorale, al Prenestino, periferia di Roma. E le prime parole suonano come una dichiarazione di guerra a \"un governo che difende gli squadristi>. Non li faremo passare\". Il riferimento è alla mancata condanna ai fatti di Firenze, con l'aggressione agli studenti del liceo Michelangiolo. UN lungo intervento, quello della neo segretaria del Pd, che tocca i punti qualificanti della sua piattaforma congressuale, dalla difesa del lavoro, della scuola e della sanità pubblica, alla lotta al precariato. Ma anche il ringraziamento a Stefano Bonaccini, competitor nella corsa al Nazareno, superato contro tutti i pronostici. \nA lui va il \"caloroso ringraziamento\" della segretaria dem per la correttezza con cui ha condotto il confronto in questi mesi di congresso. Il presidente dell'Emilia-Romagna assicura di mettersi a disposizione: \"Sentiamo la responsabilità di metterci a disposizione per dare una mano a Elly> e a tutta la comunità del Pd. Noi ci sentiamo parte di questa comunità. Se avessi vinto avrei chiesto ad Elly di darmi una mano. Ha prevalso Elly e senza chiedere nulla per me ho detto che avrei dato subito una mano\". \nIl testa a testa tra i due è durato circa tre ore>, con le proiezioni e i dati ufficiosi che si rincorrevano. Infine il 'gong'> suonato dalla commissione congresso: Elly Schlein è la nuova segretaria. >All'80% delle schede scrutinate, Schlein conquista il 57,3% contro il 42,7% di Stefano Bonaccini. \nUna vittoria inaspettata che contiene in sè diversi primati per i dem: la prima donna alla guida del partito, la più giovane segretaria, quella più a sinistra.> Una vittoria che apre diversi scenari. Il primo: il rapporto con la nuova minoranza interna. Sconfitta, ma niente affatto residuale. Anzi: i gruppi parlamentari dem contano un buon numero di esponenti che hanno sostenuto Stefano Bonaccini nella campagna congressuale. \nStarà alla nuova segretaria trovare la formula magica in grado di tenere insieme queste due anime ed evitare una spaccatura. Dal Terzo Polo, infatti, arrivano già le prime sirene a cercare di irretire i riformisti Pd. Maria Elena Boschi osserva che \"da domani nella politica italiana cambieranno molte cose. Si apre una stagione molto interessante per i riformisti\". La segretaria assicura che lavorerà per tenere unito il partito, ma in molti scommettono che, almeno sui gruppi parlamentari, qualche cambiamento si produrrà. \nAlla Camera si fanno i nomi di Chiara Braga e Chiara Gribaudo come possibili neo capogruppo. Marco Furfaro è in pole come vice segretario, mentre al senato Schlein potrebbe scegliere Francesco Boccia come presidente dei senatori dem, visto che Anna Rossomando è già in carica come capogruppo. \nPrima di questo, tuttavia, ci sono gli obblighi statutari da assolvere. Enrico Letta ha già chiamato Schlein per complimentars>i e insieme hanno convenuto di vedersi domani per il passaggio di consegne. Poi spetterà all'assemblea 'incoronare la neo segretaria. L'assise dem potrebbe essere convocata domenica 5 marzo o, al più tardi, domenica 12 marzo, riferiscono fonti dem.&nbsp;",
        "ranked": 7,
        "placed": "Politica",
        "epoch": 1677575724.7985942,
        "language": "IT",
        "source": "AGI"
    },
    {
        "title": "Schlein vince le Primarie del Pd. \"Mandato chiaro per cambiare davvero\"",
        "date_raw": "Sun, 26 Feb 2023 23:24:01 GMT",
        "date": "2023-02-26",
        "url": "https://www.agi.it/politica/rss",
        "news_url": "https://www.agi.it/politica/news/2023-02-26/schlein-vince-primarie-pd-bonaccini-disposti-a-dare-una-mano-20276313/",
        "subtitle": "",
        "content": "AGI - Quando il computo delle schede è ormai arrivato all'80 per cento dei voti totali, Elly Schlein è avanti di sei punti percentuali: 53,8% per la deputata, 46,2% per il presidente dell'Emilia-Romagna. Lo ha comunicato la presidente della Commissione Congresso del Pd, Silvia Roggiani, al Nazareno. \nAlle 13, secondo quanto riferito dalla presidente della Commissione Congresso, Silvia Roggiano, avevano votato 598121 elettori alle primarie del Pd. \n\"Stiamo concludendo la raccolta dei dati, mancano ancora alcune regioni e alcune grandi città, l'affluenza si aggirerà attorno al milione di votanti\". Lo ha detto Silvia Roggiani, presidente della Commissione Congresso del Pd. \n<h2>Schlein: \"Saremo un bel problema per il governo Meloni\"</h2> \n\"Il popolo democratico è vivo, c'è ed è pronto a rialzarsi. È un mandato chiaro a cambiare davvero\". Lo ha detto Elly Schlein, parlando al comitato elettorale dopo la vittoria alle primarie del Pd. La missione del Pd è ora \"ricostruire la fiducia e la credibilità&nbsp;dove si è spezzata oggi e&nbsp;non tradire mai questa fiducia\" ha poi aggiunto. \n&nbsp;\"Saremo un bel problema per il governo di Giorgia Meloni. Da oggi noi daremo un contributo a organizzare l'opposizione in Parlamento e in tutto il Paese a difesa dei poveri che il governo colpisce e non vuole vedere\" ha esordito Schlein&nbsp;parlando al comitato elettorale dopo la vittoria alle primarie del Pd.&nbsp; \n&nbsp;\"Ce l'abbiamo fatta, è una piccola grande rivoluzione. Anche stavolta non ci hanno visto arrivare\" ha aggiunto. \"È il nostro tempo, ci abbiamo creduto così forte che abbiamo realizzato un sogno insieme, ma facciamo in modo che sia solo l'inizio\" ha infine concluso. \n<h2>Bonaccini: \"A disposizione per dare una mano a Elly\"</h2> \n\"La prima cosa che vi chiedo è di mandare da qui un grande applauso e un abbraccio a Elly Schlein. L'ho sentita pochi minuti fa, le ho fatto i complimenti e un 'in bocca al lupo' per la responsabilita' che assume da questa sera alla guida di un partito democratico che ha bisogno di reagire e di rigenerarsi\". Lo ha detto Stefano Bonaccini arrivato alla Casa del popolo di Casalecchio di Reno, nel Bolognese, commentando il risultato delle primarie del Pd. \n\"Sentiamo la responsabilità&nbsp;di metterci a disposizione per dare una mano a Elly e a tutta la comunità del Pd. Noi ci sentiamo parte di questa comunità. Se avessi vinto avrei chiesto ad Elly di darmi una mano. Ha prevalso Elly e senza chiedere nulla per me ho detto che avrei dato subito una mano\". Lo ha detto Stefano Bonaccini arrivato alla Casa del popolo di Casalecchio di Reno, nel Bolognese, commentando la vittoria di Elly Schlein alle primarie del Pd.&nbsp; \n\"Il voto degli iscritti aveva dato un esito diverso. Però gli elettori hanno dato un altro responso e certamente Elly Schlein è stata più capace di me di dare un senso di rinnovamento e di innovazione al Partito democratico\". Lo ha detto Stefano Bonaccini sul palco allestito nella Casa del popolo di Casalecchio di Reno, nel Bolognese, commentando il risultato delle primarie del Pd.&nbsp;",
        "ranked": 8,
        "placed": "Politica",
        "epoch": 1677575724.7985954,
        "language": "IT",
        "source": "AGI"
    },
    {
        "title": "Un milione di voti. Schlein al 53,8%, Bonaccini fermo al 46,2% ",
        "date_raw": "Sun, 26 Feb 2023 22:47:48 GMT",
        "date": "2023-02-26",
        "url": "https://www.agi.it/politica/rss",
        "news_url": "https://www.agi.it/politica/news/2023-02-26/primarie-pd-chiusi-i-seggi-affluenza-attesa-per-le-21-alle-22-i-risultati-20273866/",
        "subtitle": "",
        "content": "AGI - Quando il computo delle schede è ormai arrivato all'80 per cento dei voti totali, Elly Schlein è avanti di sei punti percentuali: 53,8% per la deputata, 46,2% per il presidente dell'Emilia-Romagna. Lo ha comunicato la presidente della Commissione Congresso del Pd, Silvia Roggiani, al Nazareno. \nAlle 13, secondo quanto riferito dalla presidente della Commissione Congresso, Silvia Roggiano, avevano votato 598121 elettori alle primarie del Pd. \n\"Stiamo concludendo la raccolta dei dati, mancano ancora alcune regioni e alcune grandi città, l'affluenza si aggirerà attorno al milione di votanti\". Lo ha detto Silvia Roggiani, presidente della Commissione Congresso del Pd. \n<h2>Bonaccini: \"A disposizione per dare una mano a Elly\"</h2> \n\"La prima cosa che vi chiedo è di mandare da qui un grande applauso e un abbraccio a Elly Schlein. L'ho sentita pochi minuti fa, le ho fatto i complimenti e un 'in bocca al lupo' per la responsabilita' che assume da questa sera alla guida di un partito democratico che ha bisogno di reagire e di rigenerarsi\". Lo ha detto Stefano Bonaccini arrivato alla Casa del popolo di Casalecchio di Reno, nel Bolognese, commentando il risultato delle primarie del Pd. \n\"Sentiamo la responsabilità&nbsp;di metterci a disposizione per dare una mano a Elly e a tutta la comunità del Pd. Noi ci sentiamo parte di questa comunità. Se avessi vinto avrei chiesto ad Elly di darmi una mano. Ha prevalso Elly e senza chiedere nulla per me ho detto che avrei dato subito una mano\". Lo ha detto Stefano Bonaccini arrivato alla Casa del popolo di Casalecchio di Reno, nel Bolognese, commentando la vittoria di Elly Schlein alle primarie del Pd.&nbsp; \n\"Il voto degli iscritti aveva dato un esito diverso. Però gli elettori hanno dato un altro responso e certamente Elly Schlein è stata più capace di me di dare un senso di rinnovamento e di innovazione al Partito democratico\". Lo ha detto Stefano Bonaccini sul palco allestito nella Casa del popolo di Casalecchio di Reno, nel Bolognese, commentando il risultato delle primarie del Pd.&nbsp; \n<h2>Il Comitato Schlein</h2> \nC'e' attesa, nella sede del comitato di Elly Schlein, nel quartiere romano del Prenestino, per i dati definitivi sull'affluenza e per primi dati relativi al ballottaggio delle primarie del Pd, dopo la chiusura delle urne alle 20.&nbsp;Intorno alle 21.30&nbsp;è arrivata nella sede del suo comitato, a Roma, Elly Schlein. La candidata alla segreteria del Pd è stata accolta dalle grida entusiastiche dei suoi collaboratori, dopo l'arrivo dei primi dati delle primarie, che la vedono in vantaggio nelle grandi città. \nAttesa per il suo intervento.&nbsp;",
        "ranked": 9,
        "placed": "Politica",
        "epoch": 1677575724.7985966,
        "language": "IT",
        "source": "AGI"
    },
    {
        "title": "Da Sciences Po al duello con Meloni, si chiude l'era Letta",
        "date_raw": "Sun, 26 Feb 2023 19:30:31 GMT",
        "date": "2023-02-26",
        "url": "https://www.agi.it/politica/rss",
        "news_url": "https://www.agi.it/politica/news/2023-02-26/sciences-po-duello-con-meloni-chiude-era-letta-20273728/",
        "subtitle": "",
        "content": "AGI - Chiamato alla guida del Partito Democratico due anni fa, quando guidava ancora la prestigiosa Sciences Po di Parigi e Nicola Zingaretti aveva appena lasciato il Nazareno con il suo j'accuse alle correnti, Enrico Letta passa oggi il testimone. Lo fa non senza un velo di amarezza. \n\"Questo partito ha bisogno di unità e di una leadership che si occupa più di quanto accade fuori dal partito che non dentro il partito\", dice dopo aver deposto la scheda&nbsp;del circolo Pd di Testaccio>, a poche decine di metri dalla sua casa romana, \"ci sono stati mesi in cui anche io personalmente sono stato oggetto di mille ironie e mille critiche. Io credo che sia stato un metodo giusto perchè oggi chi viene eletto o eletta avrà una forte legittimazione\", aggiunge. \nIl metodo è quello scelto per il percorso congressuale. Un metodo unitario, in cui il segretario ha cercato in maniera spasmodica la convergenza di tutte le sensibilità presenti nel partito, prima fissando le primarie al 12 marzo, poi anticipandole al 19 febbraio, su pressione di chi riteneva il congresso troppo lungo, alla fine spostandole in avanti, al 26 febbraio per venire incontro ai territori e alle mozioni che se ne sono fatte portavoce, sui problemi organizzativi che avrebbe comportato tenere le primarie troppo a ridosso delle elezioni regionali. Un tira e molla con cui Letta ha dovuto fare i conti più volte nel corso della sua gestione del Nazareno \nPoliticamente parlando, l'inizio dell'anno per Enrico Letta è coinciso con la difficile partita del Quirinale. In campo, all'inizio, sembrava esserci il solo nome dell'allora presidente del Consiglio, Mario Draghi. Ma nel giro di una settimana, come spesso accade, l'ex governatore della Bce da papa si è ritrovato cardinale e nei conciliaboli tra i leader della larghissima maggioranza che sosteneva il governo cominciavano ad emergere quelle spaccature e quegli assi trasversali alle forze di centrodestra e centrosinistra che sarebbero risultati fatali all'esecutivo pochi mesi dopo. Si pensi, tra le altre cose, ai giochi di sponda fra Luigi Di Maio e il Pd, da una parte, e fra Giuseppe Conte e Matteo Salvini, dall'altra. \nEmerge il nome di Pierferdinando Casini, sul quale punta Matteo Renzi e che raccoglie consensi da una parte e dall'altra. Sembra fatta, ma arriva a sorpresa il segretario dem, Enrico Letta, a chiedere ai grandi elettori Pd di \"assecondare la saggezza del Parlamento\". Saggezza che, in quelle ore indicava, voto dopo voto, il nome di Mattarella. La rielezione del Capo dello Stato sembra mettere il vento in poppa ai dem, attesi un paio di mesi dopo, a un test elettorale importante in quasi mille comuni italiani. Ma il 24 febbraio arriva la guerra in Ucraina a rimettere tutto in discussione. La posizione del Pd è immediatamente quella dell'intransigenza nei confronti di Mosca. \nIl 21 giugno, Luigi Di Maio lascia il Movimento 5 Stelle per fondare Insieme per l'Italia. Enrico Letta, dallo studio di Porta a Porta, si dice niente affatto sorpreso: \"Noi abbiamo una certa esperienza di scissioni. Il Pd ha una storia di scissioni molto marcata\", ricorda con una buona dose di autoironia il segretario dem. E aggiunge: \"Quello che succederà lo capiremo nelle prossime settimane. Io sono massimamente rispettoso dei travagli delle altre forze politiche, spero soltanto che tutto questo non vada a vantaggio del centrodestra, che è già avvantaggiato domenica ai ballottaggi e alle prossime elezioni. Spero che ognuno giochi la partita essendo il più efficace possibile\". La speranza del segretario che, proprio in quei giorni vede levitare il consenso del Pd, risulta mal riposta. A un mese di distanza dallo strappo di Di Maio, Conte innesca la crisi di governo sul termovalorizzatore di Roma annunciato dal sindaco Roberto Gualtieri e inserito nel decreto aiuti del governo. Si tratta pero', con ogni evidenza, di un mero 'casus belli', perchè i rapporti fra leader M5s e premier sono ai minimi da tempo. Conte, ancor prima dello strappo in Senato, invia al presidente del Consiglio un memorandum in cui segnala nove punti irrinunciabili dell'azione di governo per il M5s. Non c'è traccia del Termovalorizzatore. Letta cerca di mediare, rimarca il lavoro dal Pd, con Andrea Orlando, per aprire un tavolo con i sindacati sul salario minimo, norma compresa nei novi punti di Conte. Il 21 giugno, tuttavia, al senato si consuma l'ultimo atto del governo Draghi. Letta accorre a palazzo Madama, dove è presente anche il ministro Dario Franceschini. \nLe trattative con M5s sono fittissime. Il ministro dei Rapporti con il Parlamento, Federico d'Incà, fa da spola tra gli uffici del M5s e quelli del Pd. L'intervento del leghista Romeo riaccende qualche esile speranza: dem e governisti M5s sperano che Conte approfitti della scelta di Salvini e Berlusconi di chiudere all'ipotesi di un Draghi 2 per rientrare nelle fila del governo. Invece Conte corre dritto per la sua strada e Draghi si dimette. Il Pd, a questo punto, è chiamato a scegliere. E il segretario Enrico Letta lo fa immediatamente. Quella con Conte è \"una rottura irreversibile\". Si apre, di fatto, una campagna elettorale che il segretario Letta imposta sul duello fra lui e Giorgia Meloni, data come favorita per Palazzo Chigi. Una dicotomia che i manifesti dem ribadiscono anche nei contenuti: \"Scegli\" è il claim della campagna, con le alternative \"Con Putin/Con l'Europa\", \"Più condoni/Meno tasse\", \"Combustibili fossili/Energie\". Ma è sulle alleanze che il Pd perde le elezioni. Conte decide di presentarsi da solo, consapevole che facendosi chiudere nel recinto dell'alleanza potrebbe forse fermare l'avanzata delle destre, ma favorendo il Pd a scapito dei voti del M5s. E Letta deve fare a meno anche di Calenda che, nel giro d 24 ore, passa dall'accordo siglato con il Pd e sigillato con un bacio sulla guancia al segretario dem, allo strappo per correre con il cosiddetto Terzo Polo, in tandem con Renzi. \nAlla fine, il Pd con il campo ristretto della sua lista \"Italia democratica e progressista\", nella quale sono presenti anche Articolo Uno e Demos, si attesta 19,1 per cento, sotto la soglia psicologica del 20 per cento che avrebbe consentito di parlare di \"non sconfitta\". Letta è costretto a una presa di posizione. Non si dimette, ma annuncia che guiderà il Pd solo fino all'elezione della nuova segreteria. Il congresso puo' partire, seppur tra mille incognite. In campo c'è il solo Stefano Bonaccini, sostenuto dall'ala liberal del Pd, con Base Riformista di Lorenzo Guerini in prima linea. Si aggiungono poi sindaci come Dario Nardella e Antonio Decaro. \nLa grande attesa è Elly Schlein, paladina dei diritti salita agli onori delle cronache come \"anti Meloni\" per il discorso di fuoco tenuto il 23 settembre a Piazza del Popolo. È in questo contesto che piomba come un macigno il caso Qatargate. Quando l'inchiesta coinvolge l'europarlamentare Pd Andrea Cozzolino, Letta riunisce d'urgenza la commissione di garanzia e sospende l'eurodeputato. Sarebbero stati due anni il 14 marzo. Letta non tornerà a Sciences Po. Nel mezzo di questi due anni, il segretario ha vinto le suppletive nel collegio di Siena. Siederà in Parlamento e assicura di mettersi a disposizione: \"Sarò&nbsp;li' ad aiutare discretamente dal mio posto, senza sgomitare. Esco di scena molto contento di questa grande giornata di partecipazione, di questa festa della democrazia che è quello che per cui è nato il Partito democratico\".",
        "ranked": 10,
        "placed": "Politica",
        "epoch": 1677575724.7985978,
        "language": "IT",
        "source": "AGI"
    }
]
