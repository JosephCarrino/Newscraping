[
    {
        "title": "Mattarella in Kenya: \"Sul clima non c'è più tempo, serve l'impegno di tutti\"",
        "date_raw": "Thu, 16 Mar 2023 08:28:30 GMT",
        "date": "2023-03-16",
        "url": "https://www.agi.it/politica/rss",
        "news_url": "https://www.agi.it/politica/news/2023-03-16/mattarella_su_clima_non_piu_tempo_serve_impegno_tutti-20519852/",
        "subtitle": "",
        "content": "AGI -&nbsp;\"Non si può&nbsp;fuggire dalla realtà. La riduzione delle emissioni nei tempi e nelle modalità indicate dalla comunità scientifica costituisce un obbligo ineludibile>, che riguarda tutti\". Lo ha detto Sergio Mattarella in una prolusione sui cambiamenti climatici all'università di Nairobi. \"Non ci si può cullare nell'illusione di perseguire prima obiettivi di sviluppo economico per poi affrontare in un secondo momento le problematiche ambientali. Non avremo un 'secondo tempo'\".&nbsp; \n\"Il continente africano è senza dubbio uno fra i più colpiti>, pur avendo contribuito molto meno di altri all'attuale degrado della situazione\" ha detto il presidente della Repubblica. \"La tremenda siccità che ha reso aride vaste regioni del Corno d'Africa e del Kenya settentrionale, per l'eccezionale durata del fenomeno, assume oramai i contorni di preoccupante nuova normalità piuttosto che di sporadica emergenza. Sono a rischio i laghi, i fiumi, tradizionali veicoli e custodi di biodiversità e ambiti di collegamento tra i territori\". \nE anche \"il Mediterraneo - mare in cui insiste l'Italia e regione che custodisce un patrimonio fra i più significativi anche in termini di ricchezza socio-culturale, grazie alla sua caratteristica unica di crocevia di tre continenti - è uno dei luoghi maggiormente in pericolo\". \"Quella della siccità è peraltro solo una fra le crisi climatiche - ha proseguito il Presidente Mattarella -. Secondo uno degli ultimi rapporti del Panel Internazionale sul Cambiamento Climatico, i ghiacciai sul monte Kenya rischiano di scomparire nel prossimo decennio>, mentre quelli sul Monte Kilimanjaro potrebbero non resistere oltre il 2040. È un destino che queste magnifiche vette africane condividono purtroppo con quelle delle Alpi in Europa, dove già oggi la neve è molto meno frequente\".&nbsp; \n\"La brutale aggressione della Federazione Russa all'Ucraina sta riportando i rapporti internazionali indietro di ottant'anni>, quasi che non ci sia stato, in questo arco di tempo, un mirabile progresso sul terreno della indipendenza, della libertà e della democrazia, della crescita civile di tante nazioni. Siamo cresciuti nella interdipendenza tra i nostri destini e gravissime sono le conseguenze degli atti della Federazione Russa sulla sicurezza alimentare, su quella energetica di tanti Paesi, sulla pace, anche nel continente africano, e nel Medio Oriente\".&nbsp;",
        "ranked": 1,
        "placed": "Politica",
        "epoch": 1678967126.1127715,
        "language": "IT",
        "source": "AGI"
    },
    {
        "title": "Meloni a Schlein: “Il salario minimo per legge non è la soluzione\"",
        "date_raw": "Wed, 15 Mar 2023 20:49:03 GMT",
        "date": "2023-03-15",
        "url": "https://www.agi.it/politica/rss",
        "news_url": "https://www.agi.it/politica/news/2023-03-15/meloni-question-time-migranti-mes-20508300/",
        "subtitle": "",
        "content": "AGI -&nbsp;Migranti, Mes, clima, mutui, superbonus, automotive, lavoro, fisco: il presidente del Consiglio Giorgia Meloni >risponde a tutto tondo al suo primo question time alla Camera.&nbsp;><br> <br> Era molto atteso il 'duello' con il segretario dem Elly Schlein>: la premier 'chiude' sul salario minimo> (\"Non è la soluzione\") e apre sui congedi parentali>, \"sono sempre disponibile a confrontarmi e a discutere\". I toni sono schietti e perentori: \"Chi ha governato fino ad ora - accusa&nbsp;Meloni&nbsp;- ha reso gli italiani più poveri e questo governo deve fare quello che può per invertire la rotta>\", in ogni caso&nbsp;\"fronteggiare il lavoro povero è una delle priorità su cui questo governo lavora. L'Italia è l'unico Paese Ocse in cui tra il 1990 e il 2020 il salario medio annuale è diminuito mentre negli altri Paesi dell'Occidente cresceva\".<br> <br> Lungo applauso dai banchi della maggioranza, il governo - a partire dai vicepremier Tajani e Salvini - è schierato al fianco della premier. Che rilancia sulle iniziative portate avanti dall'esecutivo. Annuncia la rivoluzione della riforma fiscale, domani è previsto il Cdm (la Lega vorrebbe che l'iter poi partisse dal Senato, dove il presidente della Commissione Finanze è l'ex ministro Garavaglia; Fdi insiste per iniziare dalla Camera). Il presidente del Consiglio illustrerà il contenuto della riforma anche al congresso della Cgil venerdì a Rimini, \"certo che ci sarò\", dice ai giornalisti.<br> &nbsp;&nbsp;<br> Il Capo dell'esecutivo annuncia - rispondendo ad un'interrogazione di FI - \"la progressiva riduzione del numero di aliquote Irpef >e l'obiettivo di un minore carico fiscale per tutti i contribuenti, con particolare attenzione ai redditi medio bassi e tenendo conto della composizione del nucleo familiare\". \nMeloni scende nel dettaglio del provvedimento, ricorda la modifica complessiva dell'Ires>, dice che \"dal primo gennaio del 2024 entrerà in vigore la global minimum tax, che è l'imposta globale minima per le multinazionali con aliquota effettiva al 15%\".&nbsp;Il messaggio è \"più assumi, meno tasse paghi allo Stato\" che \"non sarà più vessatorio\". Poi sui social parla di \"rivoluzione fiscale che garantisca meno tasse, più crescita, equità e che getti le basi per un nuovo rapporto di fiducia tra&nbsp;fisco&nbsp;e contribuenti. Avanti a testa alta\".<br> <br> Alla Lega risponde sul Pnrr>, \"il governo è pienamente consapevole della situazione particolarmente difficoltosa in cui si trovano i comuni italiani,&nbsp;siamo disponibili e pronti a valutare ulteriori interventi, ulteriori risorse che possano essere destinate agli enti locali\". Il dl Pnrr è al Senato, lunedì scade il termine degli emendamenti da segnalare. &nbsp;<br> &nbsp;<br> Ma è sul fronte dell'immigrazione> che si scalda il clima tra maggioranza e opposizione nell'emiciclo di Montecitorio. Il presidente del Consiglio ricostruisce l'ultima tragedia in acque libiche, riporta le parole del capo della centrale operativa della Guardia costiera, \"l'Italia ha applicato&nbsp;tutte le norme>. L'unità&nbsp;militare più vicina era a 255 miglia e impegnata in attività operativa per questo è stato chiesto aiuto alle navi mercantili, che sono state utilizzate in centinaia di casi salvando oltre 100 mila persone\". E poi l'affondo rivolto all'opposizione: \"Per fini politici si finisce per mettere in discussione chi salva le vite e per calunniare l'Italia intera\". Ed ancora: \"Dobbiamo prevenire i trafficanti e investire sulle rotte legali, la nostra coscienza è a posto. Spero che chi attacca il governo e non dice nulla sugli scafisti possa dire lo stesso\". \nMeloni ripete che \"il governo non intende piegarsi alle molte e potenti pressioni di chi vorrebbe una visione priva di confini nazionali. Non intendiamo rimanere sotto il ricatto degli scafisti\".<br> &nbsp;<br> Il Capo dell'esecutivo interviene anche su altri temi sul tavolo. Sulla direttiva Ue sulle case green: \"Il Parlamento europeo ha ritenuto di inasprire il testo iniziale. È una scelta irragionevole, continueremo a batterci\". E sullo stop che chiede l'Ue in prospettiva su diesel e benzina: \"Noi abbiamo intrapreso il percorso della neutralità tecnologica. Si rischia di delocalizzare la produzione automobilistica in Paesi extra Ue. Ci sono alternative per coniugare sviluppo e sostenibilità. Occorre l'uscita dai carburanti inquinanti ma senza punire gli interessi dell'Italia dei lavoratori. Non si può devastare il nostro sistema produttivo e creare altri disoccupati\". \n&nbsp;Giudizio 'tranchant' sul superbonus>:&nbsp;\"La norma ha consentito la proliferazione di un mercato opaco di circolazione dei crediti fiscali a tutto vantaggio delle imprese ma dei vari intermediari finanziari intervenuti a raccogliere questi crediti\". E soprattutto sul Mes: \"Finché a guidare un governo ci sarà la sottoscritta\" l'Italia ​​​​\"non potrà&nbsp;mai accedere al Mes> e penso neanche gli altri\" Paesi, sottolinea. \"Ha senso - si chiede - continuare a ragionare di uno strumento che cosi' configurato non verrà utilizzato benché' ci siano diversi miliardi depositati? Non è sensato interrogarsi sull'efficacia su questo strumento?\".<br> <br> E poi riprende una idea di Bonomi, ovvero quella di utilizzare i fondi per la politica industriale>. \"La proposta di Confindustria viene presa seriamente in considerazione da questo governo\", spiega.<br> &nbsp;<br> Un riferimento anche sul tema del nucleare (\"non intendiamo muoverci senza passare dal Parlamento\") e sul clima (\"Non siamo pericolosi negazionisti climatici. Riteniamo che nel rispetto degli impegni\" presi sul clima \"bisogna mantenere un approccio pragmatico e non ideologico\"), infine un accenno alla situazione attuale dell'economia:&nbsp;C'e' \"la massima attenzione del governo\" su quanto sta accadendo sui mercati finanziari, \"il rialzo dei tassi della Bce produce un aumento degli utili da commissioni bancarie\" e \"il costo medio degli interessi a famiglie e imprese è cresciuto\".",
        "ranked": 2,
        "placed": "Politica",
        "epoch": 1678967126.1127741,
        "language": "IT",
        "source": "AGI"
    },
    {
        "title": "Prima sfinge poi trascinatrice. Schlein guida i dem contro Meloni ",
        "date_raw": "Wed, 15 Mar 2023 19:29:00 GMT",
        "date": "2023-03-15",
        "url": "https://www.agi.it/politica/rss",
        "news_url": "https://www.agi.it/politica/news/2023-03-15/elly-schlein-sfinge-trascinatrice-guida-i-suoi-contro-meloni-20513619/",
        "subtitle": "",
        "content": "AGI - Elly Schlein >appare in Transatlantico quando già suona il cicalino che richiama deputate e deputati in Aula. Ad attenderla, ci sono parlamentari Pd e giornalisti. La leader dem infila la porta che immette ai banchi della sinistra, concedendo solo rapidi saluti. \nLa presidente del consiglio Giorgia Meloni >è già arrivata e ha preso posto tra i ministri Matteo Salvini e Antonio Tajani nei banchi del governo. Siamo al primo confronto parlamentare fra Elly Schlein e Giorgia Meloni. La segretaria, per l'occasione, ha messo via jeans e scarpe da tennis, per una più istituzionale giacca color panna> e pantalone nero, su scarpe nere di pelle> con un accenno di tacco.<br> <br> Per Meloni ha preparato una interrogazione sul <a href=\"https://www.agi.it/politica/news/2023-03-15/salario_minimo_meloni_schlein-20495957/\">salario minimo</a>, tema su cui cerca la compattezza delle opposizioni. E non sembra un caso che, proprio nel momento in cui Schlein prende posto in Aula, Giuseppe Conte> faccia uscire un tweet in cui spiega che in Commissione alla Camera è stato calendarizzata la proposta M5S sullo stesso argomento. \n<blockquote> \n La nostra perseveranza ha pagato: finalmente è stata calendarizzata in Commissione Lavoro alla Camera la proposta del <a href=\"https://twitter.com/Mov5Stelle?ref_src=twsrc%5Etfw\">@Mov5Stelle</a> sul <a href=\"https://twitter.com/hashtag/salariominimo?src=hash&amp;ref_src=twsrc%5Etfw\">#salariominimo</a> legale, a mia prima firma. Vedremo chi è contrario, chi è per il sì, chi per il nì. Chiudiamo la stagione delle paghe da fame. — Giuseppe Conte (@GiuseppeConteIT) \n <a href=\"https://twitter.com/GiuseppeConteIT/status/1636006395865620481?ref_src=twsrc%5Etfw\">March 15, 2023</a>\n</blockquote>  \n<br> Schlein si fa sfinge>: stretta nello scranno, fra la capogruppo Debora Serracchiani e la deputata Chiara Gribaudo, tiene lo sguardo basso su alcuni fogli che tiene in mano, al di sotto del ripiano dello scranno, dove non possono arrivare occhi indiscreti. Alza gli occhi solo quando prende la parola la premier, non partecipa ai “bu” di critica come non partecipa ai cori di approvazione. Soltanto la replica del M5S, Francesco Silvestri, sul tema dei mutui le strappa un accenno di approvazione: “Non si offenda, Presidente, ma ho l'impressione che lei non abbia capito la domanda”, dice il Cinque Stelle. \nOvazione dai banchi dell'opposizione>, un accenno di applauso dalla segretaria. Il suo intervento è il penultimo, dopo quello della Lega. Con l'approssimarsi del suo intervento, Schlein si scioglie in qualche sorriso rivolto ai suoi: prima con Roberto Morassut, che da suo banco si gira verso di lei. Poi con Peppe Provenzano, che la incoraggi prima di lasciare l'aula per qualche minuto, facendo capire di voler tornare per assistere all'intervento.<br> <br> Quando è il suo turno, la segretaria si alza in piedi>, attende una manciata di secondi. Dai banchi della maggioranza già rumoreggiano: la considerano una manifestazione di insicurezza. Invece Schlein parte a testa bassa: “Signora presidente c'è un dramma di questo paese di cui non ci sentiamo parlare mai. La precarietà è il lavoro povero>, più di tre milioni di lavoratrici e lavoratori poveri anche se lavorano, occorre fissare per legge un salario minimo perché sotto una certa soglia non si può chiamare lavoro ma sfruttamento. Lei qualche tempo fa ha definito il salario minimo uno specchietto per le allodole. Il Pd ha presentato una proposta come altre forze polemiche ma le avete respinte tutte. Le chiedo di approvare subito un salario minimo e un congedo paritario”.<br> <br> Meloni risponde riconoscendo l'onestà intellettuale di una sinistra che, dopo anni di governo, registra la crescita della povertà in Italia. È il momento della controreplica. Di nuovo: Schlein in piedi, qualche secondo prima di cominciare. “Al governo ora ci siete voi, non è più il momento per scaricare le responsabilità su altri”. Al termine della seduta, la segretaria guadagna la buvette per mangiare un boccone, circondata dai cronisti, mentre i suoi commentano entusiasti: “Molto bene, Meloni ha cercato di buttare la palla in Tribuna e lei l'ha richiamata all'ordine”.<br> <br> Positivo anche il commento di Enrico Letta>: “Confronto molto buono, ha vinto Schlein”. Unica nota di un deputato di opposizione: “È appesa molto legata, ma è il primo confronto, ci sarà tempo”.",
        "ranked": 3,
        "placed": "Politica",
        "epoch": 1678967126.1127756,
        "language": "IT",
        "source": "AGI"
    },
    {
        "title": "Lo scontro Lega-Pd sullo Ius soli a scuola",
        "date_raw": "Wed, 15 Mar 2023 12:22:33 GMT",
        "date": "2023-03-15",
        "url": "https://www.agi.it/politica/rss",
        "news_url": "https://www.agi.it/politica/news/2023-03-15/scontro_lega_pd_ius_soli_scuola-20499441/",
        "subtitle": "",
        "content": "AGI - Si riaccende lo scontro sullo Ius Soli. A innescare l'incendio non è una proposta di legge, ma l'iniziativa del sindaco di Bologna, Matteo Lepore, che ha avviato una serie di iniziative per promuovere il diritto di cittadinanza per chi nasce o cresce a Bologna. Si chiama \"Bolognesi. Dal primo giorno\" e comprende una campagna fatta di manifesti e installazioni, oltre che di un ciclo di incontri con ragazzi e ragazze delle classi seconde e terze delle scuole secondarie di primo grado. \n\"Per le prossime settimane saremo nelle scuole di Bologna per confrontarci con gli studenti e le studentesse su temi fondamentali come quello della cittadinanza>, su cosa significa essere cittadini a Bologna e per coinvolgerli nella vita della città\", ha spiegato Lepore lanciando l'iniziativa. \"Un'occasione preziosa anche per metterci in ascolto, condividere con loro le esperienze, le difficoltà&nbsp;e qualche volta le sofferenze che tanti di loro affrontano ogni giorno\". \n<blockquote> \n Invito Salvini a <a href=\"https://twitter.com/hashtag/Bologna?src=hash&amp;ref_src=twsrc%5Etfw\">#Bologna</a> a parlare con i ragazzi delle nostre scuole insieme a me, cambierebbe idea sullo <a href=\"https://twitter.com/hashtag/IusSoli?src=hash&amp;ref_src=twsrc%5Etfw\">#IusSoli</a>. Loro sono il futuro e si sentono tutti italiani. Non hanno bisogno di odiare, ma di sentirsi parte della nostra comunità. Con parità di diritti e doveri. — Matteo Lepore (@matteolepore) \n <a href=\"https://twitter.com/matteolepore/status/1635669668374388737?ref_src=twsrc%5Etfw\">March 14, 2023</a>\n</blockquote>  \nUn \"lavaggio del cervello\", attacca la Lega con il deputato Rossano Sasso per il quale ci si trova davanti a \"un fatto inaudito: un ciclo di lezioni tenute dal sindaco di Bologna, Matteo Lepore, che questa mattina ha avviato un nuovo insegnamento sullo Ius Soli.> Un vero e proprio lavaggio del cervello ai danni degli studenti, dicendo che la legge italiana sbaglia e che da oggi vale la legge bolognese per la quale chi arriva in Italia è automaticamente italiano\", ricostruisce il deputato che chiede al ministro dell'Istruzione, Giuseppe Valditara, di riferire in Parlamento. Ne nasce una botta e risposta in Aula, con il presidente di turno, Giorgio Mule', che si rifiuta di aprire un dibattito in quanto, spiega, si tratta solo della richiesta di informativa di un ministro. \nLa richiesta della Lega, viene spiegato, è che il ministro si informi con l'ufficio scolastico regionale riguardo alla natura e alle modalità di svolgimento di questo ciclo di incontri. Spiegazione che non convince il dem Andrea De Maria: \"È stato consentito in Aula di esercitare un attacco politico. Nel merito se verrà il ministro dell'Istrizuone ne saremo lieti, magari potrebbe spiegare perché&nbsp;invece di condannare l'attacco agli studenti\" del liceo Michelangiolo di Firenze <a href=\"https://www.agi.it/cronaca/news/2023-02-23/valditara-impropria-lettera-preside-no-deriva-fascista-michelangiolo-liceo-firenze-20226617/\">\"ha preferito riprendere la preside\"</a> del liceo Da Vinci che ha scritto agli studenti mettendoli in guardia rispetto al ritorno di fenomeni di squadrismo fascista. \nMa oltre allo scontro fra gli scranni parlamentari, dilaga la polemica politica. Il leader della Lega attacca frontalmente il primo cittadino di Bologna. \"Comizio del sindaco Pd nelle scuole di Bologna con ragazzine e ragazzini per 'promuovere il principio dello ius soli'>. Imbarazzante\", scrive Matteo Salvini. \n<blockquote> \n Comizio del sindaco PD nelle scuole di Bologna con ragazzine e ragazzini per “promuovere il principio dello Ius Soli”.<br> Imbarazzante. <a href=\"https://t.co/yxtJGU04Kb\">pic.twitter.com/yxtJGU04Kb</a> — Matteo Salvini (@matteosalvinimi) \n <a href=\"https://twitter.com/matteosalvinimi/status/1635598683596103682?ref_src=twsrc%5Etfw\">March 14, 2023</a>\n</blockquote>  \nPer il senatore di Fratelli d'Italia, Marco Lisei, Lepore \"non ambisce a essere un patriota e nemmeno un partigiano>\" quanto \"un talebano di sinistra>\". A difesa di Lepore intervengono i deputati bolognesi, Andrea De Maria e Virginio Merola: \"Il sindaco Matteo Lepore non è venuto meno alle sue responsabilità istituzionali. Consideriamo il suo operato non solo legittimo, ma meritorio. Salvini e i suoi colleghi di partito se ne facciano una ragione: Bologna, sempre nel pieno rispetto delle regole democratiche, è sempre stata e sempre sarà in prima fila per la difesa e la promozione dei diritti civili e sociali. La polemica della Lega è inaccettabile e infondata\". \nInfine è Lepore a prendere la parola per invitare Salvini a visitare le scuole con lui: \"- \"Invito Salvini a Bologna a parlare con i ragazzi delle nostre scuole insieme a me, cambierebbe idea sullo Ius Soli. Loro sono il futuro e si sentono tutti italiani. Non hanno bisogno di odiare, ma di sentirsi parte della nostra comunità. Con parità&nbsp;di diritti e doveri\".",
        "ranked": 4,
        "placed": "Politica",
        "epoch": 1678967126.1127768,
        "language": "IT",
        "source": "AGI"
    },
    {
        "title": "Il primo faccia a faccia tra Meloni e Schlein è sul salario minimo",
        "date_raw": "Wed, 15 Mar 2023 05:57:32 GMT",
        "date": "2023-03-15",
        "url": "https://www.agi.it/politica/rss",
        "news_url": "https://www.agi.it/politica/news/2023-03-15/salario_minimo_meloni_schlein-20495957/",
        "subtitle": "",
        "content": "AGI - Una polarizzazione di fatto, quella tra Giorgia Meloni ed Elly Schlein, le due leader sulle quali sono puntati ormai da settimane i fari dei media non solo italiani. Di entrambe si sono occupati quotidiani come il New York Times o il The Guardian. Entrambe, a dar retta ai sondaggi, stanno vivendo una \"luna di miele\" con gli italiani: Meloni con gli elettori di centrodestra, Schlein con quelli del Partito Democratico>. \nDate queste premesse, l'appuntamento di oggi alla Camera è di quelli da segnare in rosso sul calendario. Meloni si presenterà&nbsp;in Aula a Montecitorio, alle 15,00, per rispondere a interrogazioni e interpellanze. Fra queste c'è&nbsp;proprio quella del Partito Democratico che sarà illustrata dalla segretaria. Di fatto, è il primo faccia a faccia fra i due poli della politica italiana>. Il tema scelto dalla segretaria, dopo la battaglia in Parlamento con il ministro Piantedosi, è il salario minimo. \nIl tema è&nbsp;stato scelto dalla leader dem anche nel tentativo di compattare le opposizioni che, su questo tema, sembrano essere in sintonia. Nell'interrogazione, a prima firma Elly Schlein, si chiede \"quali siano le ragioni della contrarietà alla sperimentazione del salario minimo legale, tenuto conto della mancata adozione di misure alternative, nonché&nbsp;di interventi volti a migliorare realmente la condizione delle lavoratrici e dei giovani lavoratori, quali un significativo ampliamento del congedo paritario, coerentemente con le migliori prassi europee\". \n<h2>La battaglia per il salario minimo</h2> \nUna interrogazione che muove da alcune premesse: \"Sono tanti i lavoratori in Italia annoverabili tra i cosiddetti 'lavoratori poveri', in contrasto con il principio sancito dall'articolo 36 della nostra Costituzione\", si legge nel documento: \"Il Fondo monetario internazionale ha calcolato che dal 1980 al 2017 la quota del PIL destinata ai salari e stipendi è diminuita nei 26 Paesi industrializzati, passando dal 66,1 al 61,7 per cento e, nel caso italiano, si è passati dal 86 al 59 per cento; l'Italia è l'unico Paese dell'area Ocse nel quale, dal 1990 al 2020, li salario medio annuale è diminuito (-2,9 per cento) nonostante l'aumento della produttività>, sebbene meno significativa rispetto a quella degli altri Paesi dell'area; puntando sui bassi salari, il nostro sistema economico ha finito per attestarsi, salvo alcune lodevoli eccezioni, su modelli produttivi a basso tasso di innovazione e scarsa concorrenzialità sui mercati internazionali; lo scorso 30 novembre, l'attuale maggioranza ha bocciato la mozione del PD finalizzata a introdurre anche in Italia <a href=\"https://www.agi.it/estero/news/2022-06-08/salario-minimo-accordo-ue-17012238/\">il salario minimo</a> legale\". \nAncora: \"A tutt'oggi, non risulta assunta nessuna delle misure indicate nella mozione approvata nella medesima seduta, quali l'estensione dell'efficacia dei contratti nazionali comparativamente più&nbsp;rappresentativi, il contrasto alla contrattazione pirata o, assicurare retribuzioni dignitose anche nelle gare indette dalle pubbliche amministrazioni; lo stesso intervento di riduzione del cuneo fiscale si è rivelato del tutto inadeguato a migliorare significativamente le retribuzioni di milioni di lavoratori>, con benefici dai 19 ai 32 euro lordi al mese, ampiamente insufficienti a contrastare li solo tasso di inflazione; una famiglia di due adulti e un minore di età&nbsp;compresa tra i 4 e i 10 anni viene considerata 'assolutamente povera' dall'Istat se sostiene una spesa mensile per consumi inferiore a 1.434 euro, un importo spesso superiore alla retribuzione di troppi lavoratori\".&nbsp; \n\"In tale contesto, riveste una speciale gravità&nbsp;l<a href=\"https://www.agi.it/cronaca/news/2022-06-10/salario-minimo-reazioni-social-lavoro-nero-17044263/\">a condizione delle lavoratrici e dei giovani</a> che, senza i dovuti servizi di sostegno alla genitorialità&nbsp;- basti pensare che il congedo paritario è ancora fermo a soli 10 giorni, contro i tre mesi della Spagna - o con inquadramenti contrattuali penalizzanti o l'applicazione indebita di forme contrattuali fintamente autonome, si vedono pregiudicata ogni possibilità&nbsp;di una vita indipendente ed economicamente dignitosa>\". \nL'interrogazione, è la speranza dei dem, offrirà un punto di convergenza alle altre opposizioni, da Carlo Calenda e Matteo Renzi a Giuseppe Conte, che hanno aperto all'idea di una legge per il salario minimo. I leader del Terzo Polo siedono al Senato e per Azione-Iv dovrebbe intervenire Luigi Marattin \"per sapere se e quando\" il governo \"intenda presentare in Consiglio dei ministri il disegno di legge di ratifica della riforma del Trattato istitutivo del MES, anche a tutela della credibilità internazionale dell'Italia\". \nGiuseppe Conte sarà probabilmente in Aula, ma non dovrebbe intervenire lasciando spazio a uno dei suoi deputati - probabilmente il capogruppo Francesco Silvestri - sul tema dell'emergenza mutui sulle abitazioni. \n<h2>Il prossimo confronto</h2> \nLa sfida sarà, dunque, tra le due leader della politica italiana che torneranno a confrontarsi, seppure a distanza, a Rimini, nel corso del congresso della Cgil. Da programma, Elly Schlein sarà da Landini e compagni giovedì, per una tavola rotonda alla quale parteciperanno tutti i leader delle opposizioni: Carlo Calenda, Giuseppe Conte e Nicola Fratoianni. \nLa premier arriverà&nbsp;a Rimini il giorno dopo, venerdì&nbsp;17 marzo. Un passaggio storico importante: si tratta della prima volta che una leader di destra a presentarsi sul palco e la prima presidente del Consiglio dai tempi di Romano Prodi, nel 1996, a intervenire a un congresso della Cgil. Una partecipazione che il segretario, Maurizio Landini, considera \"un segno di rispetto e riconoscimento del ruolo di una organizzazione che rappresenta 5 milioni di persone\".",
        "ranked": 5,
        "placed": "Politica",
        "epoch": 1678967126.112778,
        "language": "IT",
        "source": "AGI"
    },
    {
        "title": "\"Siccità e cambiamenti climatici aumentano le migrazioni. Agire subito, non c'è un secondo tempo\"",
        "date_raw": "Tue, 14 Mar 2023 11:35:26 GMT",
        "date": "2023-03-14",
        "url": "https://www.agi.it/politica/rss",
        "news_url": "https://www.agi.it/politica/news/2023-03-14/siccit_cambiamenti_climatici_aumentano_migrazioni_agire_subito_non_c_secondo_tempo-20488859/",
        "subtitle": "",
        "content": "AGI - \"La siccità&nbsp;è un problema che aumenta anche i flussi di migranti, va affrontato in modo globale combattendo i cambiamenti climatici. Il governo italiano, anche grazie al Pnrr, ha in programma delle azioni per fronteggiare il rischio siccità. Ma \"ci duole che alcuni paesi vogliano rinviare il problema a un secondo tempo che non c'e'\". Lo ha detto il presidente della Repubblica Sergio Mattarella dopo il colloquio con il presidente del Kenya William Ruto.&nbsp; \n&nbsp;\"Cerchiamo un rapporto di collaborazione con i Paesi di origine e transito dei flussi di migranti ma sappiamo che la dimensione epocale e crescente del fenomeno migratorio non è affrontabile da un solo Paese, ma solo con una lucida e organica azione europea che affronti il problema con una azione sistemica\" ha poi aggiunto.",
        "ranked": 6,
        "placed": "Politica",
        "epoch": 1678967126.1127794,
        "language": "IT",
        "source": "AGI"
    },
    {
        "title": "Meloni: \"La Santa Sede è la più idonea per un negoziato\" ",
        "date_raw": "Mon, 13 Mar 2023 19:48:58 GMT",
        "date": "2023-03-13",
        "url": "https://www.agi.it/politica/rss",
        "news_url": "https://www.agi.it/politica/news/2023-03-13/meloni_migranti_cutro_naufragio_governo-20481602/",
        "subtitle": "",
        "content": "AGI -&nbsp; \"La Santa Sede è la più idonea>\" per aprire un negoziato> in Ucraina>. Lo afferma la Presidente del Consiglio, Giorgia Meloni>, nel suo intervento nella sede di 'Civiltà Cattolica>' per la presentazione del libro di Antonio Spadaro> 'Atlante Francesco'. In questo sforzo - dice Meloni - \"la Santa Sede può contare sull'aiuto dell'Italia\" perché \"è vera la teoria di papa Francesco> di una guerra mondiale a pezzi\".&nbsp; \nIl Segretario di Stato, cardinale Pietro Parolin>, cita appositamente i Pontefici del passato, quando affermarono che per arrivare la pace si può \"trattare anche con il diavolo\". Meloni e Parolin hanno avuto un lungo dialogo a quattr'occhi proprio nella sede di 'Civiltà Cattolica'.<br> Meloni ribadisce che \"bisogna aiutare l'aggredito a difendersi>\" e che rimanere inerti \"avvicinerebbe la guerra\". \nSui fatti di Cutro Meloni sottolinea di \"avere la coscienza a posto>\" nonostante \"le cose raccapriccianti che sono state dette\". \"Non possono essere i mafiosi a decidere chi viene qui - prosegue Meloni - noi vogliamo fermare i trafficanti e favorire i flussi legali>\". Il capo del Governo&nbsp;sottolinea che nei Paesi africani non si può consentire che continuino a \"prendere piede la Wagner e i fondamentalisti\".<br> &nbsp;<br> In Africa&nbsp;>l'Italia respinge \"un approccio predatorio>\", ritiene che \"l'Africa sia sfruttata\" e vuole lasciare \"investimenti e lavoro\" sulla scia di Mattei. L'Italia lavora perché il Fondo Monetario Internazionale conceda stanziamenti alla Tunisia e vuole la stabilizzazione di Libia, Sahel e Corno d'Africa. Bisogna anche parlare - dice Meloni - delle \"persecuzioni anti cristiane a partire da quelle di Boko Haram\".&nbsp; &nbsp; \nPer la premier, in passato la politica estera italiana è stata \"altalenante\" e l'Italia si trova ora nel momento più complesso \"dai tempi della seconda guerra mondiale\". \nIn politica interna Meloni afferma che \"la crisi costringe la politica a scegliere\" e \"scegliere non porta consensi, vedi lo stop al taglio delle accise\". Per Meloni \"il taglio delle accise favoriva i redditi più alti\".<br> &nbsp;<br> Infine, la premier sostiene la permanenza del crocifisso negli uffici pubblici.&nbsp;\"Non sono mai stata favorevole all'idea per cui nei nostri uffici pubblici non si debbano esporre i simboli religiosi. Esporli non significa imporre qualcosa agli altri, ma dire chi siamo. Quel simbolo mi insegna anche la laicità dello Stato\".",
        "ranked": 7,
        "placed": "Politica",
        "epoch": 1678967126.1127806,
        "language": "IT",
        "source": "AGI"
    },
    {
        "title": "Schlein-Bonaccini, la 'strana coppia' che sfida le correnti del Pd",
        "date_raw": "Mon, 13 Mar 2023 07:03:35 GMT",
        "date": "2023-03-13",
        "url": "https://www.agi.it/politica/rss",
        "news_url": "https://www.agi.it/politica/news/2023-03-13/pd-schlein-bonaccini-assemblea-correnti-20465425/",
        "subtitle": "",
        "content": "AGI - Elly Schlein e Stefano Bonaccini come \"La strana coppia\" di Jack Lemmon e Walter Matthau>: opposti, ma complementari. L'una rappresenta il cambiamento>, l'altro l'esperienza. >Così si sono presentati nel corso del congresso che li hanno visti l'uno contro l'altra schierati. Alla prima assemblea del Partito Democratico dopo le primarie si materializza l'asse fra Elly e Stefano, come li chiamano i delegati che si alternano sul palco. \nPiù&nbsp;che l'elezione del governatore a presidente dem, è la modalità&nbsp;con cui questa è maturata a raccontare di un rapporto di collaborazione fra i due che affonda le radici nella giunta dell'Emilia-Romagna, dove la promotrice di Occupy Pd> era vice del governatore. I due hanno condotto i colloqui sugli assetti del partito lontani dalle correnti. \nLo confermano alcuni esponenti dem di primo piano nel confessare di essere sostanzialmente \"tagliati fuori\" dalle trattative. \"Difficile capire cosa vogliono fare Elly e Stefano\", ammettono.<a href=\"https://www.agi.it/politica/news/2023-03-11/pd-accordo-schlein-bonaccini-al-governatore-presidenza-dem-20452842/\"> L'elezione di Bonaccini alla presidenza dell'assemblea</a>, su proposta di Schlein>, non ha reso tutti felici nella variegata area che si è andata formando attorno al governatore. La soluzione che si chiedeva da più&nbsp;parti era quella di un Bonaccini in segreteria, magari con il ruolo di vice. Un modo per incidere direttamente nella linea politica della segretaria. Altri, avrebbero preferito che il governatore rinunciasse alla presidenza per permettere ad alcuni dirigenti che guardano a lui di entrare nell'esecutivo dem. Niente da fare. \nBonaccini e Schlein hanno scelto di comune accordo una soluzione che a loro modo di guardare tutelano innanzitutto il partito, anche in vista delle prossime scadenze elettorali, a cominciare dalle elezioni europee. Passaggio fondamentale, questi, anche per le alleanze. Alle urne per rinnovare il parlamento di Bruxelles si vota, infatti, con un proporzionale che metterà&nbsp;in chiaro i rapporti di forza dentro l'opposizione in Italia e, in base a quelle, si apriranno i lavori per le alleanze alle politiche. \nPrima di ragionare su quali compagni di viaggio scegliere, però, c'è&nbsp;da organizzare il partito per garantire una traversata del deserto il più&nbsp;possibile serena. Perché, come segnalato da Gianni Cuperlo, >\"per due volte il tentativo di cambiamento non ha retto alla forza degli eventi. Non possiamo permetterci un nuovo rovescio\". Un riferimento a Nicola Zingaretti ed Enrico Letta,> i due segretari che Schlein ringrazia per avere avviato il percorso di cambiamento. \nUn percorso avviato ma non completato proprio a causa delle oligarchie interne di cui ha parlato anche Nicola Zingaretti e che lo portarono al passo indietro. Oggi, quelle stesse oligarchie appaiono depotenziate, oltre che smembrate. Una esponente di estrazione orfiniana come Chiara Gribaudo> è&nbsp;oggi tra le esponenti più&nbsp;vicine a Schlein, mentre Matteo Orfini è uno dei \"grandi elettori\" di Bonaccini. Areadem ha vissuto una piccola diaspora, con il leader Dario Franceschini e Michela Di Biase> che hanno sostenuto Schlein, mentre dirigenti come Piero Fassino e Pina Picierno> hanno preferito Bonaccini. \nCorrenti frammentate anche nel fronte di Schlein: la sinistra 'movimentista' rappresentata dalla stessa segretaria non è, per stessa ammissione di dirigenti di primo piano come Goffredo Bettini o Andrea Orlando, sovrapponibile alla sinistra del partito. Ci sono poi gli esponenti che guardano a Zingaretti e, ancora, quelli che preferiscono Peppe Provenzano.> Tutte declinazioni di una sinistra dem che ha avuto difficoltà&nbsp;anche nel trovare un proprio candidato alla segreteria, prima di convergere su Schlein. Questa frammentazione delle correnti, assieme alla 'consuetudine' tra Schlein e Bonaccini, è la chiave che ha permesso ai due di condurre in autonomia quasi totale il lavoro sugli assetti del partito. \nLavoro che ora andrà&nbsp;completato con la segreteria e le capigruppo. Anche in questo caso, c'è buio fitto fra gli esponenti dem. Le uniche indicazioni che arrivano riguardano precedenti. La composizione della segreteria ha sempre ricalcato la linea della leadership, viene spiegato. Ma c'è da considerare che nella segreteria Letta si era osservato un equilibrio quasi perfetto fra le correnti, con esponenti vicini a Orfini, altri come Provenzano provenienti dalla sinistra dem e altri ancora da Base Riformista, come Enrico Borghi. \nL'impressione è che, per seguire l'imperativo di restituire una linea politica chiara al partito anche nell'unità, Schlein scelga di caratterizzare nettamente il suo esecutivo. Doveroso il discorso per quello che riguarda le presidenze dei gruppi parlamentari. Pezzi della sinistra dem vedono come un rischio il lasciare alla minoranza la presidenza della Camera, per la quale si fa il nome di Simona Bonafé.> \nIn Parlamento, infatti, gli equilibri sono a favore di Stefano Bonaccini. Ma c'è anche da considerare tre elementi. Il primo: che la segretaria siede alla Camera e potrà&nbsp;vigilare sull'azione dei suoi deputati. Il secondo è rappresentato dalla scomposizione delle correnti di cui si è detto. Il terzo, infine, è la tendenza degli esponenti dem e degli eletti in primo luogo a essere 'liquidi' e spostarsi progressivamente verso la mozione vittoriosa al congresso.",
        "ranked": 8,
        "placed": "Politica",
        "epoch": 1678967126.1127815,
        "language": "IT",
        "source": "AGI"
    },
    {
        "title": "Francesco Rocca ha presentato la giunta della Regione Lazio",
        "date_raw": "Sun, 12 Mar 2023 15:54:00 GMT",
        "date": "2023-03-12",
        "url": "https://www.agi.it/politica/rss",
        "news_url": "https://www.agi.it/politica/news/2023-03-12/francesco_rocca_presentato_giunta_regione_lazio-20463226/",
        "subtitle": "",
        "content": "AGI -&nbsp;Il nuovo governatore della Regione Lazio ha ufficializzato la giunta>, dalla sala Tevere di via Cristoforo Colombo. Gli assessori saranno: \n<ul> \n <li>Giancarlo Righini - Bilancio e agricoltura,</li> \n <li>Fabrizio Ghera - Trasporti e rifiuti</li> \n <li>Roberta Angelilli - Vicepresidente e assessore allo sviluppo e attività&nbsp;produttive, commercio e internazionalizzazione</li> \n <li>Massimiliano Maselli - Politiche sociali</li> \n <li>Elena Palazzo&nbsp;- Ambiente, sport e turismo</li> \n <li>Emanuela Rinaldi - Lavori pubblici e politiche di ricostruzione</li> \n <li>Pasquale Ciacciarelli - Urbanistica, case popolari e politiche del mare</li> \n <li>Simona Baldassarre - Cultura e pari opportunità, politiche giovanili e della famiglia</li> \n <li>Giuseppe Schiboni - Lavoro, università, scuola, formazione, ricerca e merito</li> \n <li>Luisa Regimenti - Personale, sicurezza urbana e rapporti con enti locali.</li> \n</ul> \nCinque donne e cinque uomini. Le deleghe più&nbsp;pesanti a Fratelli d'Italia. Il presidente Rocca che tiene per sé&nbsp;la sanità, come atteso. \n\"La regione tornerà&nbsp;a&nbsp;essere la casa dei sindaci, la sfida è&nbsp;far tornare armonia e attenzione\" ha sottolineato Rocca che, in apertura di conferenza stampa, si era detto \"molto soddisfatto\". \"Ci siamo, abbiamo definito la giunta, ho avuto un bellissimo supporto da tutti i partiti e mi sono sentito sostenuto sin dal primo momento. È&nbsp;una giunta fatta di grandi donne e di profili con grande competenza e determinazione\".&nbsp;",
        "ranked": 9,
        "placed": "Politica",
        "epoch": 1678967126.1127832,
        "language": "IT",
        "source": "AGI"
    },
    {
        "title": "Il Pd entra nell'era Schlein: \"Estirperemo capi bastone e cacicchi\"",
        "date_raw": "Sun, 12 Mar 2023 15:24:00 GMT",
        "date": "2023-03-12",
        "url": "https://www.agi.it/politica/rss",
        "news_url": "https://www.agi.it/politica/news/2023-03-12/pd-entra-era-schlein-estirperemo-capi-bastone-cacicchi-20462767/",
        "subtitle": "",
        "content": "AGI -&nbsp;Unità&nbsp;nel cambiamento. Con questo spirito viene battezzato il Partito democratico dell'era Schlein. L'assemblea della Nuvola, con l'elezione di Stefano Bonaccini alla carica di presidente>, conferma questa parola d'ordine. \nChe è&nbsp;anche un'aspirazione. \"Da soli si va veloci, ma insieme si va lontano\", dice il presidente dell'Emilia-Romagna salendo sul palco. Un antico proverbio africano, citato più&nbsp;volte da Bonaccini. I due sono abituati a lavorare gomito a gomito>: lo hanno fatto a lungo e senza problemi in giunta regionale, a Bologna. Un rinnovato tandem, dunque, sugellato dall'abbraccio fra i due in apertura dei lavori. E poi le braccia alzate sul palco, come fanno i pugili al termine di un incontro, combattuto ma leale>. \nResta da vedere se segretaria e presidente riusciranno a <a href=\"https://www.agi.it/politica/news/2021-05-25/aree-correnti-pd-12666465/\">tenere lontane le correnti</a> che, al contrario, rimangono sul piede di guerra, seppure depotenziate rispetto a due anni fa. Allora, si stava uscendo faticosamente dalla pandemia e il governo Draghi si era appena insediato>, quando Nicola Zingaretti si dimise proprio in polemica con quelle orligarchie interne al Pd di cui è&nbsp;tornato a parlare anche recentemente.  \nLe&nbsp;parole di Schlein: Cacicco> \nNell'edizione del 1933 dell'Enciclopedia Treccani, Giulio Valeriano Callegari dava questa definizione: \n<blockquote> \n Dallo spagnolo&nbsp;cacique, termine d'origine cubana, dato ai capi tribù nelle Indie Occidentali, nell'America Centrale, nel Messico e nel Perù. Oviedo (Hist.&nbsp;gen., IV, p. 595) così lo spiega: \"Signore, capo assoluto o re di una regione o stato\". Oggi alcune popolazioni del centro di Cuba designano così il reggitore decano di un comune. \n</blockquote>  \nStando a quanto viene raccontato nei capannelli che si vanno formando davanti alla sala che ospita l'assemblea, infatti, tanto dall'area vicina alla segretaria quanto da quella che guarda a Bonaccini sarebbero arrivate pressioni per portare il presidente dell'Emilia-Romagna dentro la segreteria>, magari con la carica di vicesegretario, lasciando ad altri il ruolo super partes del presidente del partito. Così&nbsp;non sarà, anche per convenienza reciproca fra i due. \nBonaccini è&nbsp;eletto presidente, con un voto contrario >e due astenuti. La presidente del consiglio regionale della Puglia, Loredana Capone, e le deputata Chiara Gribaudo lo affiancano. E un altro esponente vicino a Schlein, il senatore Michele Fina, è&nbsp;eletto tesoriere. \nTre esponenti di area Schlein e uno di minoranza nell'ufficio di presidenza. Una composizione che lascia immaginare che questo equilibrio potrebbe essere replicato in segreteria, con deleghe assegnate all'area Bonaccini. Altra ipotesi è&nbsp;che si lasci all'area del presidente dell'Emilia-Romagna la scelta della capogruppo alla Camera. \nIl nome che si fa è&nbsp;quello di Simona Bonafè>. A Montecitorio siede anche Schlein che potrebbe in ogni caso vigilare sul lavoro dei deputati dem. Un puzzle che Schlein e Bonaccini comporranno nelle prossime ore. Così&nbsp;come fatto venerdì, quando hanno trovato un punto di caduta sulla presidenza con soddisfazione di entrambi.  \nLe parole di Schlein: Capi bastone> \nÈ una parola mutuata dal linguaggio criminale.&nbsp;La struttura familiare della 'ndrangheta poggia in gran parte sulla famiglia naturale del capobastone da cui prende il nome:&nbsp;si fa riferimento al cognome del capobastone, seguito dal comune su cui signoreggia. Il cuore della 'ndrina è costituito dai parenti più stretti del capobastone: figli, fratelli, nipoti, zii, cugini. Questa modalità porta a rafforzare la cosca principale e determina un complesso mosaico di parentele, caratterizzato da un intricato intreccio familiare.  \nConferire a Bonaccini la carica di vicesegretario, infatti, avrebbe minato l'autonomia dell'azione politica della leader dem>, che si sarebbe vista limitata nella possibilità&nbsp;di dettare la linea sui dossier più&nbsp;importanti, e del suo competitor alle primarie, che si troverebbe impossibilitato a organizzare una proposta alternativa a quella della segretaria, qualora ce ne fosse bisogno. \nSchlein, d'altra parte, è&nbsp;stata chiara nel dire che \"l'unitarietà&nbsp;va ricercata, ma salvaguardando la chiarezza della linea politica\". Un concetto che la leader ribadisce sul palco. <a href=\"https://www.agi.it/politica/news/2022-12-11/pd-schlein-tessera-segreteria-19164730/\">Dopo aver dichiarato guerra a \"capibastone e cacicchi delle tessere\"</a>, Schlein sottolinea: \"Questo congresso è servito a scegliere chi vogliamo rappresentare. Rimbocchiamoci le maniche e proviamo a essere il cambiamento che vogliamo attorno a noi. Apriamo insieme una fase di collaborazione. Proseguiremo insieme il lavoro di rinnovamento e apertura iniziato da Letta e Zingaretti\". \nUn rinnovamento che, per dirla con Gianni Cuperlo, \"si è&nbsp;scontrato contro la forza degli eventi\". Ora, aggiunge Cuperlo, \"un nuovo rovescio non possiamo permettercelo\". Schlein e Bonaccini ne sono consapevoli. Come sono consapevoli che da qui a un anno ci saranno due passaggi da non mancare>: le amministrative e soprattutto le elezioni europee del 2024. Sarà&nbsp;questo secondo appuntamento con le urne a fotografare i rapporti di forza fra le forze politiche. Alle europee, infatti, si vota col proporzionale, non c'è&nbsp;coalizione che tenga. Un punto di partenza per ragionare su qualsiasi ipotesi di alleanze. Schlein e Bonaccini aprono alla 'collaborazione per punti' con le altre forze di opposizione. \nLa segretaria lo fa con toni più&nbsp;concilianti: \"Di fronte a questa destra sarebbe un errore non trovare terreni per battaglie comuni. Tutte le forze di opposizione possono lavorare insieme\". Bonaccini si mostra più&nbsp;polemico: \n\"Invece di fare opposizione al Pd, facciamo insieme opposizione a questo governo\". Nella sostanza, emerge la necessità&nbsp;di riannodare i fili di un dialogo che negli ultimi mesi è&nbsp;mancato. \"La luna di miele del governo con il Paese finirà&nbsp;prima del previsto>\", assicura Bonaccini. È&nbsp;per questa ragione che Schlein chiede al suo partito di non mollare un centimetro di terreno. L'opposizione a cui pensa Schlein è&nbsp;\"dura, con critiche feroci, ma accompagnata da proposte\" immediatamente comprensibili dagli italiani. \nSui migranti, innanzitutto, tema su cui il governo si è&nbsp;mostrato \"inumano\">, a differenza dell'empatia mostrata dal presidente della Repubblica, \"ancora una volta una guida a cui va il nostro ringraziamento\", aggiunge Schlein. \"Non dobbiamo più&nbsp;finanziare la Guardia Costiera libica, dobbiamo abolire quella pessima legge che porta i nomi di Bossi e di Fini>\", elenca la segretaria: \"Nel decreto che stanno portando avanti non vi sfugga che stanno cercando di riproporre alcuni elementi dei decreti Salvini\", aggiunge Schlein. \"Dobbiamo approvare una legge che dica che <a href=\"https://www.agi.it/tag/ius-soli/\">chi nasce in Italia è&nbsp;già&nbsp;a casa sua</a>\". \nProposte che servono anche a far venire a galla \"le contraddizioni di questo governo\". Sulla povertà&nbsp;e il lavoro povero, per esempio, Schlein propone \"una legge sulla rappresentanza che spazzi via i contratti pirata e, accanto a questo, il salario minimo. Dobbiamo scrivere le nuove tutele sul lavoro digitale, non è&nbsp;possibile che ci siano categorie che escono di casa per andare a lavorare senza assicurazione e senza tutele per la malattia\". \nAncora: \"Il reddito di cittadinanza ha impedito a milioni di persone di scivolare verso la povertà&nbsp;e non capiamo perché&nbsp;questo governo si stia accanendo contro i poveri>\". Sui diritti: \"Pieni diritti ai figli e alle figlie delle famiglie omogenitoriali, anziché&nbsp;<a href=\"https://www.agi.it/cronaca/news/2022-09-09/storia-peppa-pig-caso-politico-18020968/\">prendersela con Peppa Pig</a>\". Sul clima, con un \"grande piano industriale verde\" e \"una legge contro il consumo di suolo\". Un programma a 360 gradi che comprende anche la guerra in Ucraina, con la richiesta di una pace giusta che non metta sullo stesso piano aggressori ed aggrediti e che sia perseguita rilanciando il ruolo da protagonista dell'Unione Europea.",
        "ranked": 10,
        "placed": "Politica",
        "epoch": 1678967126.1127844,
        "language": "IT",
        "source": "AGI"
    }
]
