[
    {
        "title": "A Sanremo Mattarella si scopre \"fratello\" della Costituzione",
        "date_raw": "Tue, 07 Feb 2023 22:28:00 GMT",
        "date": "2023-02-07",
        "url": "https://www.agi.it/politica/rss",
        "news_url": "https://www.agi.it/politica/news/2023-02-07/sanremo-standing-ovation-per-mattarella-omaggio-alla-carta-20001496/",
        "subtitle": "",
        "content": "AGI - Popolare e nazionale, decisamente italiano. Sergio Mattarella va al festival di Sanremo>, <a href=\"https://www.agi.it/spettacolo/news/2023-02-07/sanremo-amadeus-mattarella-19993402/\">prima volta di un presidente</a> nella storia repubblicana, e si guadagna una standing ovation dal pubblico del teatro Ariston, spettatori magari abbienti ma non necessariamente snob. \nDue mesi fa il lungo applauso alla prima della Scala, ora al Festival di Sanremo: nei prossimi giorni i commentatori spiegheranno che riflesso avrà questa presenza sul secondo mandato del Presidente, sulla sua popolarità, vi si leggerà&nbsp;in filigrana l'intenzione di non considerare temporaneo il suo bis, di voler unire il Paese in un'unica comunità, di voler tutelare la Costituzione. Ma stasera prevale la cronaca, che già spiega tanto. \nMattarella è arrivato a Sanremo stasera, con la figlia Laura, annunciato a sorpresa da Amadeus> nella conferenza stampa di stamattina. <a href=\"https://www.agi.it/politica/news/2023-02-07/mattarella-a-sanremo-19999571/\">Una notizia tenuta nascosta fino all'ultimo</a> dai pochi che ne erano a conoscenza: i più stretti consiglieri del Presidente, il vertice della Rai, il conduttore del Festival. Nessuna cerimonia ufficiale, la visita era in forma privata, dunque niente corazzieri, niente accompagnatori né cerimoniale di Stato. \nL'organizzazione è stata lunga e delicata, ma l'effetto vuole essere improntato alla massima semplicità. Prima di entrare in sala la consacrazione social: un selfie 'rubato' da Chiara Ferragni >e postato sull'account Instagram dell'influencer che affianca questa sera Amadeus. Con loro, sorridenti, la signora Laura, Amadeus e Gianni Morandi. \"Che onore Presidente\" commenta sempre via social la co-conduttrice del Festival. \nMa il clou della serata presidenziale è la Costituzione>. <a href=\"https://www.agi.it/spettacolo/musica/podcast/2023-02-07/sanremo-mattarella-benigni-gemelli-guidonia-19997143/\">Settantacinque anni fa la summa delle regole </a>della Repubblica è entrata ufficialmente in vigore e il capo dello Stato intende sfruttare tutto il 2023 per ricordarla, spiegarla, farla capire. Anche il palcoscenico del Festival più seguito dagli italiani è un'occasione. Così&nbsp;la presenza di Mattarella diventa lo spunto per l'esecuzione dell'Inno di Mameli, reso intimo da Gianni Morandi, e per una performance di Roberto Benigni sui capisaldi della Carta fondamentale dell'Italia. \nLe riforme non sono un tema di oggi, la Costituzione contiene in se stessa la possibilità di essere modificata. L'importante sono i capisaldi. E l'istrionico premio Oscar ne ripercorre i passi fondamentali, facendo anche commuovere Mattarella quando ricorda che tra i costituenti c'era un tal Bernardo Mattarella>, padre del Presidente. \"Questo vuol dire che la Costituzione è sua sorella>?\", domanda Benigni per stemperare l'emozione. Perché dopo diversi minuti di risate alle battute del comico, sul viso del capo dello Stato compare proprio una profonda emozione al ricordo del padre. \n&nbsp; \nUna mano sul cuore>, poi il Presidente ascolta l'appassionato monologo sulla Carta, sul ripudio della guerra, sull'importanza dell'articolo 21 che tutela ogni forma di espressione. Alla fine Mattarella ricambia la cortesia: dopo aver accolto con un sorriso e un invito a non disturbarsi l'applauso del pubblico al suo ingresso, è lui stesso ad alzarsi per tributare un omaggio a Benigni, al suo estro italiano e al suo racconto dei princìpi cardine della coesistenza repubblicana. Poco dopo il Presidente lascia il palco con la figlia per tornare a Roma. \nUna visita di piacere per un uomo che ama la musica, da quella classica a quella pop; appassionato delle canzoni di Mina di cui con moglie, fratello e cognata vide l'ultimo concerto alla Bussola. Ma anche una visita istituzionale, a ricordare che il Paese ha mille volti, mille energie, dal Nord al Sud, dai più anziani ai più giovani, e che il Festival, dopotutto, un po' ci rappresenta. Un momento di grande ascolto, un modo per ricollegarsi ancora una volta agli italiani, e per trasmettere loro l'amore per la Costituzione, per le regole che, come ha spesso ricordato, ci rendono comunità solidale e quindi forte.&nbsp;",
        "ranked": 1,
        "placed": "Politica",
        "epoch": 1675886428.4343872,
        "language": "IT",
        "source": "AGI"
    },
    {
        "title": "Meloni sulle Regionali: \"Il voto dirà cosa l'Italia pensa davvero\"",
        "date_raw": "Tue, 07 Feb 2023 19:46:25 GMT",
        "date": "2023-02-07",
        "url": "https://www.agi.it/politica/rss",
        "news_url": "https://www.agi.it/politica/news/2023-02-07/regionali-meloni-voto-dira-cosa-l-italia-pensa-davvero-20000066/",
        "subtitle": "",
        "content": "AGI - E'&nbsp;un tema che affiora con regolarità nel corso dell'intervento. Senza calcare ma costante. Giorgia Meloni non si sottrae dall'assegnare il valore di test politico nazionale all'ormai prossima tornata amministrativa e chiudendo la campagna del centrodestra con Matteo Salvini, Silvio Berlusconi e Maurizio Lupi, nella kermesse a Milano per sostenere Attilio Fontana. Lo fa con un tono a tratti leggero, non 'ingessato', come quando si lascia sfuggire, presentandoli, un romanesco \"è pieno de ministri lombardi questo governo\", o quando si concede una minireplica della serie di espressioni perplesse, come accadde alla Conferenza di programma, giusto a Milano, poco più di un anno fa, per smentire chi parla di isolamento del suo governo in Europa. \nAltrettanto leggero, ma più deciso, il messaggio finale, in cui torna la distinzione tra un centrodestra 'reale'&nbsp;e uno 'percepitò, quella vissuta da lei stessa e quella raccontata dai media (\"certe volte non leggo neanche la rassgena\", confessa). \nUna distinzione che poi si allarga al Paese (che stavolta non diventa \"nazione\")>: \"Siete voi - dice allora Meloni agli elettori - che dovete dirci, tra l'Italia che io percepisco e quella che delle volte leggo... Diteci con il voto quale è l'Italia e cosa l'Italia pensa davvero\". \nE allora, nel discorso che chiude la scaletta, preceduta da quel Silvio Berlusconi al quale riconosce - e qui protocollo e segnali non sono di poco conto, in giornate accompagnate da boatos di inquietudini in casa FI - il ruolo di \"migliore ministro degli Esteri che l'Italia abbia mai avuto\", Meloni ripercorre tutte le tappe salienti dei primi cento giorni del suo governo. \nIl presidente del Consiglio, come aveva fatto poco prima al termine del vertice istituzionale in Prefettura sulla sicurezza, ironizza sul fatto che \"ogni giorno scopro che ho litigato con un ministro, imbavagliato un ministro, a tratti frustrato un ministro\", rivendica invece che \"non solo stiamo governando con coesione, con compattezza, con consapevolezza del ruolo che ci è stato affidato\" e assicura che \"continueremo a leggere poco e che intendiamo farlo per i prossimi cinque anni\". \nUna stoccata ai media, ma una conferma dell'orizzonte che Meloni assegna a governo e maggioranza. E ancora parla di \"due Italie, una che racconta del disastro, del baratro, del declino, ma poi c'è un'altra Italia, quella che leggo dai dati\">. \n\"Dallo scorso 22 ottobre lo spread è sceso, la Borsa ha guadagnato 20 punti, le stime su Pil sono passate da -0,2 a +06. Iniziamo a vedere il calo dell'inflazione, sentiamo dice che forse la recessione potrebbe non esserci\", ripete. Sulle riforme, addirittura rilancia, perché \"ne mancano tante\" e dunque arriverà \"un cronoprogramma\" ad hoc. \"Faremo quello che è necessario e sapete perché&nbsp;possiamo farlo, perché non abbiamo padroni. Noi dobbiamo rispondere solo agli italiani\", mette in chiaro.&nbsp; \n\"Vogliamo dire al mondo intero che l'Italia non è più la repubblica delle banane>\", dice ancora Meloni che assegna invece al Paese un ruolo guida anche sul delicato tema dell'approvvigionamento energetico, perché \"siamo andati in giro per il mondo a cercare forniture e poi ci siamo ricordati che il gas ce l'abbiamo anche in Italia, e che va estratto\". E dunque \"possiamo diventare la porta dell'energia europea, facendo valere le nostre relazioni internazionali\". \nPorta chiusa alle polemiche ancora sulle riforme, con Meloni che si dice \"fiera che abbiamo già approvato la cornice dell'autonomia differenziata, un'altra norma fatta sul principio del merito\". \"Il principio dell'autonomia differenziata non è 'tolgo a qualcuno per dare a qualcun altro', il principio è 'se tu fai bene il tuo lavoro, gestisci bene le tue risorse>, allora io prenderò in considerazione l'ipotesi di farti gestire altri materie'\", dice il presidente del Consiglio che non rinuncia a una stoccata \"a quei governatori che oggi si lamentano, e poi scopri che non hanno speso il 70% dei fondi europei che avevano a disposizione\". \n\"Le cavallette dovevano arrivare con questo governo, poi non sono arrivate allora ci hanno fatto la farina\", scherza Meloni, non senza un trasparente punzecchiatura su uno dei temi che tiene banco in questi giorni nei rapporti con l'Ue. Più seria e più ferma la promessa di una riforma della giustizia \"perché si affermi sì&nbsp;la certezza del diritto, ma anche la certezza della pena>. perché è giusto che in questo Paese chi sbaglia paghi come deve\".&nbsp;",
        "ranked": 2,
        "placed": "Politica",
        "epoch": 1675886428.43439,
        "language": "IT",
        "source": "AGI"
    },
    {
        "title": "La presenza di Mattarella a Sanremo, \"segretissima fino all'ultimo\"",
        "date_raw": "Tue, 07 Feb 2023 18:54:39 GMT",
        "date": "2023-02-07",
        "url": "https://www.agi.it/politica/rss",
        "news_url": "https://www.agi.it/politica/news/2023-02-07/mattarella-a-sanremo-19999571/",
        "subtitle": "",
        "content": "AGI - Una presenza tenuta segretissima fino all'ultimo, per garantire l'effetto sorpresa. Sergio Mattarella> sarà&nbsp;a <a href=\"https://www.agi.it/spettacolo/news/2023-02-07/sanremo-prima-serata-festival-con-presidente-della-repubblica-19997513/\">Sanremo</a> oggi in forma privata, per la serata di apertura, e in suo onore la direzione della kermesse ha ideato uno spazio istituzionale per celebrare il settantacinquesimo&nbsp;anniversario della Costituzione>, un anniversario che sara' ricordato con diverse iniziative per tutto il 2023. \nGianni Morandi >canterà&nbsp;l'Inno di Mameli, Roberto Benigni> interpreterà&nbsp;una performace a sottolineare l'importanza dedicata dai Padri costituenti al ruolo civile dell'arte, della musica e dello spettacolo. Il Presidente sarà&nbsp;in un palchetto con la figlia Laura e seguirà&nbsp;i momenti iniziali del Festival della canzone, avendo accettato l'invito per una manifestazione nazionale e popolare, da amante della musica. \nSegretissima fino a stamattina, anche per motivi di sicurezza, la sua presenza all'Ariston e la preparazione della parte di palinsesto ad esso dedicata. All'organizzazione hanno partecipato solo lo staff ristretto del Presidente, il vertice della Rai, il conduttore Amadeus e Lucio Presta. \n\"Il Capo dello Stato è&nbsp;andato alla <a href=\"https://www.agi.it/cultura/news/2022-12-07/prima-scala-boris-godunov-19106766/\">prima della Scala</a>, va a teatro e al cinema, allo stesso modo ha accettato l'invito a Sanremo, che è&nbsp;una grande manifestazione artistica italiana, in particolare nel 75' anniversario della Costituzione che verrà&nbsp;celebrata all'inizio della serata\" spiegano dal Quirinale.&nbsp;",
        "ranked": 3,
        "placed": "Politica",
        "epoch": 1675886428.4343917,
        "language": "IT",
        "source": "AGI"
    },
    {
        "title": "Maternità surrogata vietata anche all'estero, Fdi ripresenta ddl ",
        "date_raw": "Tue, 07 Feb 2023 06:09:48 GMT",
        "date": "2023-02-07",
        "url": "https://www.agi.it/politica/rss",
        "news_url": "https://www.agi.it/politica/news/2023-02-07/maternit-surrogata-vietata-anche-a-estero-fdi-ripresenta-ddl-19982436/",
        "subtitle": "",
        "content": "AGI - \"Modifica all'articolo 12 della legge 19 febbraio 2004, n.40, in materia di perseguibilità del reato di surrogazione di maternità commesso all'estero da cittadino italiano\". Fratelli d'Italia con le firme della senatrice e sottosegretario alla Difesa Isabella Rauti e del capogruppo al Senato Lucio Malan ha ripresentato a palazzo Madama il disegno di legge contro la maternità surrogata. \nNella scorsa legislatura, ad aprile, la Commissione Giustizia della Camera aveva adottato il testo base della legge che propone di perseguire la maternità surrogata come reato universale, anche se commesso all'estero. \nCome testo base era stato adottato quello di Giorgia Meloni abbinato alla Pdl di Mara Carfagna, FI e Lega avevano votato con Fratelli d'Italia, il Movimento 5 stelle e il Pd contro. Il 27 gennaio si è tenuto, tra l'altro, a Palazzo Chigi la seconda seduta plenaria del nuovo Comitato Nazionale per la Bioetica presieduto dal professor Angelo Luigi Vescovi che ha deciso di aprire un tavolo anche sulla maternità surrogata. \nLa maternità surrogata in Italia è vietata, la pena per chi viola la legge prevede la reclusione da 3 mesi a 2 anni e la multa da 600.000 a un milione di euro. Così come nel testo Meloni, anche nel ddl Rauti-Malan si sottolinea che \"le pene si applicano anche se il fatto è commesso all'estero\". \nI riflettori sono accesi su quei Paesi, sia europei sia extraeuropei, come India e Stati Uniti d'America, dove la pratica della maternità surrogata viene considerata legale. Dando luogo in questi anni - si legge nella premessa della ddl - \"alla diffusione del cosiddetto turismo procreativo, cioè di quel fenomeno per cui coppie italiane che non possono avere figli si avvalgono della tecnica della surrogazione di maternità in un Paese estero in cui la stessa è consentita\". \n\"Le pratiche della surrogazione di maternità costituiscono un esempio esecrabile di commercializzazione del corpo femminile e degli stessi bambini che nascono attraverso tali pratiche, che sono trattati alla stregua di merci\", si rimarca nel disegno di legge. \n&nbsp;\"Ciononostante, il ricorso a queste pratiche è in vertiginoso aumento e la maternità surrogata sta diventando un vero e proprio business che, tanto per fare un esempio, in India vale oltre 2 miliardi di dollari l'anno\", sottolineano i due senatori di Fdi. In India, in particolar modo \"le 'volontarie, reclutate nelle zone più povere, 'producono&nbsp;più di millecinquecento bambini all'anno per assecondare la domanda che viene dall'estero, attirata dai prezzi bassi, 'appena&nbsp;25.000/30.000 dollari rispetto ai 50.000 che si spendono negli Stati Uniti d'America. \nIn India, le volontarie che entrano nel circuito legale delle cliniche per la maternità surrogata guadagnano tra gli 8.000 e i 9.000 dollari a gestazione, una cifra che corrisponde a dieci anni di lavoro di un operaio non specializzato, mentre quelle che ne rimangono al di fuori sono reclutate da veri e propri 'scout', attivi nelle zone più povere, sono pagate molto meno - da 3.000 a 5.000 dollari - e sono costrette a firmare dei contratti che non prevedono alcun supporto medico post-parto\". \nAnche negli Stati Uniti d'America \"il business della maternità surrogata sta aumentando a ritmo esponenziale, con un numero di nascite superiore a duemila ogni anno, rispetto alle quali addirittura si dà agli aspiranti genitori la possibilità di scegliere alcune caratteristiche base del nascituro\", fanno notare Rauti e Malan. Si tratta \"di un banale mercimonio di madri e di bambini\", da qui la necessità \"di condannare la diffusione di tali pratiche\". \"Negli ultimi anni i giudici italiani hanno dovuto confrontarsi con il fenomeno del ricorso alla maternità surrogata all'estero\", rimarcano gli esponenti di Fdi. \nEd ancora: \"Appare evidente come non sia più possibile lasciare i tribunali soli davanti alle problematiche che sempre più spesso si stanno determinando a causa del ricorso da parte di cittadini italiani a pratiche di surrogazione di maternità effettuate all'estero, e quanto sia opportuno che la normativa nazionale sanzioni simili pratiche, esattamente come sono sanzionate se commesse in Italia, con ciò ribadendo in modo chiaro la nostra contrarietà allo sfruttamento e alla commercializzazione di fatto di donne e di bambini\". \nL'obiettivo, dunque, è colmare \"un vuoto normativo\", introducendo \"la punibilità del reato anche quando lo stesso sia stato commesso in un Paese straniero\".&nbsp;",
        "ranked": 4,
        "placed": "Politica",
        "epoch": 1675886428.4343932,
        "language": "IT",
        "source": "AGI"
    },
    {
        "title": "La comunità internazionale si mobilita. Mattarella a Erdogan: \"L'Italia vi è vicina\"",
        "date_raw": "Mon, 06 Feb 2023 09:01:19 GMT",
        "date": "2023-02-06",
        "url": "https://www.agi.it/politica/rss",
        "news_url": "https://www.agi.it/politica/news/2023-02-06/terremoto-comunita-internazionale-si-mobilita-per-turchia-19971300/",
        "subtitle": "",
        "content": "AGI - Si mobilita la comunità internazionale per soccorrere e sostenere la popolazione turca, dopo il terremoto che la notte scorsa ha provocato centinaia, forse migliaia di vittime e feriti. \n\"Ho appreso con profonda tristezza e seguo con attenzione le notizie sul sisma che ha così&nbsp;gravemente colpito la zona sud orientale della Turchia, causando numerosissime vittime e feriti. In questo momento di lutto l'Italia è vicina, con sentimenti di partecipe solidarietà, al dolore dell'amico popolo turco\". Lo scrive il presidente della Repubblica Sergio Mattarella >in un messaggio al presidente turco Recep Tayyip Erdogan>. \"Il nostro pensiero va alle famiglie di quanti hanno perso la vita, ai feriti - cui auguriamo un pronto ristabilimento - e alle squadre di soccorso\" prosegue il messaggio. \"In spirito di vicinanza, La prego di accogliere, signor Presidente, le espressioni del più sincero cordoglio della Repubblica Italiana e mio personale\" conclude il Capo dello Stato. \nIn un tweet&nbsp;il commissario europeo per la Gestione delle emergenze, Janez Lenarcic annuncia l'attivazione del Meccanismo della Protezione civile europea. \"Il Centro di coordinamento della risposta alle emergenze dell'Ue sta coordinando il dispiegamento di squadre di soccorso dall'Europa. Le squadre di Paesi Bassi e Romania sono già in viaggio\". \n<blockquote> \n In the wake of the earthquake in <a href=\"https://twitter.com/hashtag/Turkey?src=hash&amp;ref_src=twsrc%5Etfw\">#Turkey</a> this morning, we have activated the <a href=\"https://twitter.com/hashtag/EUCivilProtectionMechanism?src=hash&amp;ref_src=twsrc%5Etfw\">#EUCivilProtectionMechanism</a>.<br> <br> The EU's Emergency Response Coordination Centre is coordinating the deployment of rescue teams from Europe.<br> <br> Teams from the <a href=\"https://twitter.com/hashtag/Netherlands?src=hash&amp;ref_src=twsrc%5Etfw\">#Netherlands</a> &amp; <a href=\"https://twitter.com/hashtag/Romania?src=hash&amp;ref_src=twsrc%5Etfw\">#Romania</a> are already on their way. — Janez Lenarčič (@JanezLenarcic) \n <a href=\"https://twitter.com/JanezLenarcic/status/1622492192995434497?ref_src=twsrc%5Etfw\">February 6, 2023</a>\n</blockquote>  \n\"Immagini terribili ci giungono dalla Turchia e dalla Siria dopo un terremoto di forza senza precedenti\", scrive su Twitter il presidente francese Emmanuel Macron>. \"La Francia è pronta a fornire aiuti di emergenza alle popolazioni in loco. I nostri pensieri sono con le famiglie in lutto\". \nSolidarietà al popolo turco anche dalla Gran Bretagna.&nbsp;Londra è pronta a mandare aiuti nelle zone del terremoto in Turchia e Siria, lo scrive su Twitter il premier Rishi Sunak>. \"I miei pensieri sono con la popolazione di Turchia e della Siria questa mattina, in particolare con quei primi soccorritori che lavorano cosi' valorosamente per salvare le persone intrappolate dal terremoto\". \"Il Regno Unito è pronto ad aiutare in ogni modo possibile\". \nIl presidente russo Vladimir Putin> ha espresso le sue condoglianze al suo omologo turco Recep Tayyip Erdogan per il terremoto in Turchia. \"Le mie profonde condoglianze per le numerose vittime e le enormi distruzioni causate da una forte scossa di terremoto nel vostro Paese\", ha dichiarato Putin in un telegramma pubblicato anche sul sito web del Cremlino. \"Vi prego di trasmettere le mie sincere condoglianze e il mio sostegno alle famiglie e agli amici delle persone decedute e di augurare una pronta guarigione a tutti i feriti di questa calamità. Siamo pronti a fornire l'assistenza necessaria a questo proposito\", ha dichiarato Putin. \n\"Piena solidarietà&nbsp;alla Turchia, nostro Alleato, all'indomani di questo terribile terremoto. Sono in contatto con il presidente Recep Tayyip Erdogan e con il ministro degli Esteri Mevlut Cavusoglu. Gli alleati stanno ora mobilitando il loro sostegno\". Lo scrive in un tweet il segretario generale dell'Alleanza atlantica, Jens Stoltenberg.> \nL'Azerbaigian invierà 370 soccorritori in Turchia> per aiutare il Paese nelle operazioni di soccorso e per affrontare le conseguenze del grave terremoto. L'aereo che trasporta il personale del Ministero delle Situazioni di Emergenza lascerà l'aeroporto di Adana nelle prossime ore, secondo le istruzioni impartite dal Presidente azero Ilham Aliyev.> Un secondo aereo che trasporta tende, medicinali e altre forniture di emergenza partirà presto dall'Azerbaigian. Aliyev ha già trasmesso le sue condoglianze al suo omologo turco, Receb Tayyip Erdogan, che chiama \"caro fratello\", e ha offerto tutta l'assistenza possibile. Il suo ministro degli Esteri, Jeyhun Bayramov, ha anche chiamato il suo omologo turco, Mevlut Cavusoglu, per dirgli che 370 soccorritori arriveranno nelle prossime ore> nella \"sorella Turchia\", dove sono crollati 1.710 edifici in dieci province del sud-est anatolico, con Gaziantep e Kahramanmaras le più colpite.&nbsp; \n\"Sono profondamente rattristato nell'apprendere questa mattina del devastante terremoto che ha colpito parti della Turchia e della Siria.Le mie più sentite condoglianze alle numerose famiglie che hanno perso la vita e auguri di una rapida guarigione ai feriti. L'Ue è pienamente solidale con voi\". Lo scrive in un tweet il presidente del Consiglio europeo, Charles Michel>. Al cordoglio si unisce anche la presidente del Parlamento europeo&nbsp;Roberta Metsola. >\"Sono profondamente rattristata per il terribile terremoto al confine turco-siriano. I miei pensieri sono con le persone uccise, quelle intrappolate, quelle ferite e con tutti i soccorritori che fanno del loro meglio per salvare vite umane. L'Europa è al fianco del popolo turco e siriano in questo momento di difficoltà\". \n<blockquote> \n Deeply saddened after the terrible earthquake at the Turkish-Syrian border.<br> <br> My thoughts are with those killed, those trapped, those injured &amp; with all rescuers doing their utmost to save lives.<br> <br> Europe stands with the people of Türkiye &amp; Syria at this moment of distress  — Roberta Metsola (@EP_President) \n <a href=\"https://twitter.com/EP_President/status/1622489694821838848?ref_src=twsrc%5Etfw\">February 6, 2023</a>\n</blockquote>  \n\"Stiamo lavorando per fornire la disponibilità&nbsp;dei nostri team con il Corpo nazionale dei Vigili del fuoco a intervenire. Abbiamo, attivati dal meccanismo europeo, dato la nostra disponibilità. Attendiamo di verificare se queste squadre vengono accettate. Il meccanismo funziona così: c'è il paese che richiede, in questo caso la Turchia. Altri paesi che offrono, tra cui l'Italia. E poi la Turchia deciderà, in funzione della vicinanza e di altri parametri, chi accettare\". Così&nbsp;Fabrizio Curcio>, capo dipartimento della Protezione civile poco fa su Rai Radio1 all'interno dello Speciale Gr1 dedicato al terremoto in Turchia e Siria. E poi ancora: \"I team sono variabili, si cerca di caratterizzarli in base alle richieste e ai luoghi. È personale molto specializzato sulla ricerca e soccorso\".",
        "ranked": 5,
        "placed": "Politica",
        "epoch": 1675886428.4343941,
        "language": "IT",
        "source": "AGI"
    },
    {
        "title": "Per Meloni è l'anno delle riforme, ma non del 41 bis",
        "date_raw": "Sun, 05 Feb 2023 15:21:12 GMT",
        "date": "2023-02-05",
        "url": "https://www.agi.it/politica/rss",
        "news_url": "https://www.agi.it/politica/news/2023-02-05/meloni-anno-riforme-non-trattiamo-con-chi-minaccia-19963043/",
        "subtitle": "",
        "content": "AGI - Inizia il comizio con un momento 'amarcord' rivendicando, dallo stesso luogo dove tutto iniziò, di essere rimasta la stessa di dieci anni fa, con lo stesso \"coraggio\" di andare avanti \"senza abbassare la testa\". Giorgia Meloni si prende la scena del palco dell'auditorium della Conciliazione>, dove il centrodestra è riunito per sostenere la candidatura di Francesco Rocca alla presidenza della Regione Lazio, nelle elezioni del 12 e 13 febbraio>. \nE l'evento diventa una occasione per tracciare un bilancio dei primi 100 giorni di governo> e annunciare obiettivi e priorità per i prossimi cinque anni. Perché, assicura il presidente del Consiglio, \"tra cinque anni saremo ancora qui\" al governo del Paese. Meloni quindi annuncia che il 2023 sarà&nbsp;l'anno delle riforme>: realizzeremo una riforma delle istituzioni, spiega, \"che consenta di avere governi scelti dai cittadini e duraturi, e una riforma giustizia che garantisca certezza del diritto e certezza della pena\". Il premier poi torna sul caso Cospito, l'anarchico insurrezionalista in sciopero della fame per protestare contro il regime del 41bis. \n\"Credo che lo Stato non debba trattare con la mafia> e credo allo stesso modo che lo Stato non debba trattare con chi lo minaccia\", scandisce. Stessa linea, espressa, in modo ancor più duro, sempre dal palco romano, da Matteo Salvini. \"Non entro nel merito di polemiche che devono essere assolutamente superate e che interessano a qualche giornalista e parlamentare di sinistra. Io non accetto di sedermi a tavola con chi lancia moloto>v a carabinieri e istituzioni di questo Stato. Se ti hanno dato il 41 bis,> ti fai il 41 bis, punto - dice il vice premier leghista -. Se ancora qualcuno oggi inneggia alla lotta armata è un dovere dello Stato evitare che questa persona parli con i giovani e con l'esterno\". \n\"Non dobbiamo drammatizzare ma neanche sottovalutare i pericoli. Non si cambia il 41 bis. Adesso dobbiamo andare avanti con l'azione del governo, risolvere i problemi concreti dei cittadini\", aggiunge l'altro vice premier, il forzista Tajani. \"Credo che il caso Donzelli-Delmastro >debba essere chiuso. C'è un Gran giurì&nbsp;alla Camera che dovrà&nbsp;decidere se ci sono stati comportamenti errati o meno. L'invito ad abbassare i toni deve essere accolto da tutti. Noi di FI non abbiamo mai alzato i toni - rivendica -. Lavoriamo per l'unità del governo e per dare risposte concrete. Dobbiamo preoccuparci di questo\".&nbsp; \nAll'evento, cui prendono parte anche Antonio De Poli dell'Udc e Maurizio Lupi di Noi moderati e diversi i ministri, tra cui, Guido Crosetto, Francesco Lollobrigida, e Gennaro Sangiuliano, il leader di FI Silvio Berlusconi invia un messaggio di unità della coalizione. \"Noi vinceremo ma sappiamo bene che la sfida più difficile verrà dopo. Tenteranno di dividerci, ci attaccheranno su tutto, aspetteranno ogni nostro piccolo errore per cercare di minare l'unità della coalizione. È quello che sta succedendo a livello nazionale. Ma non ce la faranno a dividerci\", dice il Cavaliere. \"Non ci sono mai riusciti da quando trent'anni fa io ho fondato il centro-destra. Per questo vi dico che noi vinceremo la sfida del governo regionale\". \nLa prospettiva del centrodestra è al 2027. \"Se hai orizzonte corto guardi al consenso, se hai orizzonte lungo le risposte arrivano tra cinque anni, perché saremo ancora qui - promette Meloni -. E vedrò&nbsp;i dati del Pil, dell'occupazione. Allora arriverà anche il consenso vero, non effimero con provvedimenti facili\". \"Dicono che l'Italia è isolata ... Isolatissima .. È una tragedia ...\", dice, ironizzando, mentre si copre il volto con entrambe le mani. \n\"Quello che certa gente non capisce è che non è possibile isolare l'Italia>: è fondatrice dell'Ue, della Nato, membro del G7. Non è possibile isolarla, il punto è se l'Italia è consapevole della centralità e del ruolo che può&nbsp;avere, e con questo governo lo è\". Tra i risultati rivendicati da Meloni anche l'approvazione del ddl sull'autonomia>, su cui FdI in passato mostrò perplessità. \"Abbiamo avviato il percorso dell'autonomia differenziata. \nA differenza di quello che si dice non è 'togliamo ad alcuni per dare ad altri' - spiega -, ma vale per tutti la stessa regola: se gestisci bene le tue competenze prendo in considerazione l'ipotesi di farti gestire altre competenze\". Il premier poi rivendica la stretta al reddito di cittadinanza e la linea sui migranti. \"Dalla fine di quest'anno chi può lavorare lavora e noi faremo tutto il possibile per mettere quelle persone in condizione di lavorare, favorendo la crescita e incentivando le nuove assunzioni. Tra il reddito di cittadinanza e rubare, c'è prima l'opzione di andare a lavorare\", scandisce. \n\"Ci stiamo occupando di immigrazione. Ci sarà un importante consiglio europeo la prossima settimana. Stiamo lavorando molto anche a livello internazionale da questo punto di vista - sottolinea poi -. Abbiamo cercato di stabilire delle regole, anche per quello che riguarda le Ong. È normale dire che se la tua è un'opera di salvataggio, se salvi qualcuno lo salvi subito, se lo tieni dieci giorni a bordo in attesa di un porto, fai traghetto, non salvi le persone\". \nIl comizio inizia con un momento di riflessione che la riporta alla fondazione di Fratelli d'Italia. \"Questo non è un luogo come un altro, in questa stessa sala il 16 dicembre di più di dieci anni fa nasceva Fratelli d'Italia, in questa stessa sala oltre al coraggioso gesto di Guido Crosetto che mi prese in braccio, lo facesse oggi gli verrebbe l'ernia del disco - scherza Meloni -, nacque una esperienza che dal giorno della sua nascita fu raccontata come spacciata\" esordisce Meloni. \n\"Quando Fdi nacque per tutti dicevano che saremmo restati ai margini, destinati a scomparire. È stato un percorso difficile e lungo e non siamo scomparsi e non siamo nemmeno rimasti ai margini\". L'intervento di Meloni poi si conclude con un avvertimento diretto al candidato Rocca>. Nell'ultima settimana di campagna elettorale per la Regione Lazio \"ci saranno colpi bassi, ma siamo vaccinati, prima, seconda, terza e quarta dose. France', ti consiglio di non leggere niente, leggi solo il tuo specchio, non farti condizionare ...\", ammonisce. Parola a Rocca, e poi tutti in piedi per l'inno di Mameli. \nProssimo appuntamento martedì a Milano>, per il sostegno corale al presidente leghista uscente Attilio Fontana, in corsa per la riconferma. Perché queste regionali - su cui la sinistra ha messo una \"cappa di silenzio perché prenderà una lezione che si ricorderà per i prossimi trent'anni\", secondo Salvini - sono un \"voto di fiducia sul governo\", sostiene Tajani.&nbsp;",
        "ranked": 6,
        "placed": "Politica",
        "epoch": 1675886428.4343953,
        "language": "IT",
        "source": "AGI"
    },
    {
        "title": "Da \"pericolo\" a \"leader Ue più popolare\", Giorgia Meloni secondo il Times",
        "date_raw": "Sat, 04 Feb 2023 23:18:42 GMT",
        "date": "2023-02-04",
        "url": "https://www.agi.it/politica/rss",
        "news_url": "https://www.agi.it/politica/news/2023-02-04/times-promuove-meloni-leader-popolare-19959205/",
        "subtitle": "",
        "content": "AGI - Il 2 gennaio 2020 l'aveva già&nbsp;inserita, unica italiana tra i \"venti volti che potrebbero plasmare il mondo\". Oggi il quotidiano inglese The Times dedica un articolo a Giorgia Meloni>, nell'edizione on line in homepage, per raccontare come, mentre a ottobre scorso, in coincidenza al suo insediamento, l'Europa si chiedeva se costuisse un pericolo, ora il premier italiano sia diventato il leader più&nbsp;popolare del vecchio continente. \n'Called a danger, now Giorgia Meloni is EU's most popular leader', è&nbsp;il titolo del pezzo di Peter Conradi che ripercorre questi primi mesi al governo della 46enne presidente del Consiglio dei ministri. \"C'erano stati timori sul fatto che i politici del suo partito, FdI, fossero troppo apertamente nostalgici dei giorni di Benito Mussolini - si legge nel pezzo - erano stati previsti scontri con l'Ue e i mercati finanziari in merito ai suoi piani economici. Critici speculavano su quanto a lungo la giovane leader con poca esperienza di governo potesse tenere insieme una coalizione di tre partiti che include i suoi piu' grandi rivali. Eppure Giorgia Meloni è&nbsp;uscita dai primi 100 giorni di governo come il leader più&nbsp;popolare dell'Ue\". \n<h2>Le ragioni di un successo</h2> \n\"La chiave del suo successo - si legge ancora - suggeriscono gli analisti, è&nbsp;stata l'abilità&nbsp;con cui ha saputo gestire i rapporti con l'ex primo ministro Berlusconi, leader di Forza Italia, e Salvini, capo della Lega. I loro partiti, una volta potenti, hanno dovuto accontentarsi dell'esser soci di minoranza nel suo governo dopo che FdI a settembre ha preso il 26% delle preferenze dal precedente 4% del 2028.&nbsp; \nPer il quotidiano inglese, Giorgia Meloni è&nbsp;stata anche aiutata dal fatto che \"la sinistra è&nbsp;rimasta divisa tra il Movimento 5 Stelle antiestablishment e il centro-sinistra del Pd che in questo in questi mesi deve scegliere chi rimpiazzerà&nbsp;Enrico Letta che rassegnato le dimissioni proprio dopo la disfatta di settembre\". \n<h2>Verso le Regionali</h2> \n\"I sondaggi dicono che Francesco Rocca, candidato di FdI prenderà&nbsp;il controllo del'Lazio, la regione che ha come capoluogo Roma, scalzando la sinistra che invece l'ha tenuta più&nbsp;di un decennio - si legge ancora - un significato ugualmente importante è&nbsp;quello del risultato in Lombardia, la regione che include Milano ed è&nbsp;governata dalla Lega. Attilio Fontana è&nbsp;il candidato di quel partito ed è&nbsp;sicuro di rimanere presidente della Regione ma Fratelli d'Italia sembra sul punto di essere il partito più&nbsp;grande e questa potrebbe essere un'umiliazione per Salvini e potrebbe scatenare un tentativo all'interno della Lega di scalzarlo che si potrebbero ripercuotere anche sugli equilibri romani\". \nThe Times guarda anche alla cronaca di queste ore. \"Il problema più&nbsp;immediato e attuale di Meloni è&nbsp;<a href=\"https://www.agi.it/cronaca/news/2023-02-04/allerta-controlli-attenzione-alta-per-corteo-anarchici-a-roma-19948930/\">Alfredo Cospito</a> - scrive - un anarchico in prigione che sta protestando con lo sciopero della fame perche' venga abolito il 41 bis usato più&nbsp;frequentemente contro i boss della mafia, regime il quale è sottoposto\".&nbsp;",
        "ranked": 7,
        "placed": "Politica",
        "epoch": 1675886428.4343967,
        "language": "IT",
        "source": "AGI"
    },
    {
        "title": "Meloni blinda Delmastro: \"Ora abbassiamo i toni\" ",
        "date_raw": "Sat, 04 Feb 2023 19:51:56 GMT",
        "date": "2023-02-04",
        "url": "https://www.agi.it/politica/rss",
        "news_url": "https://www.agi.it/politica/news/2023-02-04/meloni-blinda-delmastro-ora-abbassiamo-toni-19952664/",
        "subtitle": "",
        "content": "AGI - Giorgia Meloni >interviene sulla vicenda relativa alla visita in carcere ad Alfredo Cospito> da parte di quattro deputati del Pd e sulla polemica innescata dalle <a href=\"https://www.agi.it/politica/news/2023-01-31/antimafia-donzelli-sinistra-incoraggia-cospito-su-41bis-19888105/\">accuse in Aula</a> mosse dal responsabile organizzaione di Fratelli d'Italia, Giovanni Donzelli>. \nQuattro giorni dopo la seduta 'incriminatà alla Camera, il premier spiega, in una lettera al 'Corriere della serà, di \"non essere intervenuta finora\" sul caso per \"non alimentare una polemica\" che considera, \"per tutti, controproducente\". Il tema riguarda le illazioni fatte dall'esponente di Fratelli d'Italia a Montecitorio sulla visita dei dem >all'<a href=\"https://www.agi.it/cronaca/news/2023-02-04/cospito-trasferito-ospedale-19954322/\">anarchico in sciopero della fame</a> contro il regime di detenzione 41bis, e la relazione citata da Donzelli che riferisce di colloqui tra Cospito e boss della criminalità organizzata> poco prima dell'incontro con gli esponenti del Pd. Illazioni aggravate dal sottosegretario di FdI Andrea Delmastro>, che ha fatto visionare la relazione del Dap a Donzelli, e chiesto al Pd di \"spiegare quell'inchino ai mafiosi\". \n<h2>\"Il confronto&nbsp;torni rispettoso\"</h2> \nNella lettera al 'Corriere', Meloni chiede a tutti, \"a partire da FdI\", di riportare i toni al \"livello di un confronto franco ma rispettoso\". \"Tuttavia, non ritengo vi siano in alcun modo i presupposti per le dimissioni che qualcuno ha richiesto. Peraltro, le notizie contenute nella documentazione oggetto del contendere, che il ministero della Giustizia ha chiarito <a href=\"https://www.agi.it/politica/news/2023-02-02/cospito-nordio-donzelli-41-bis-anarchico-19928745/\">non essere oggetto di segreto</a>, sono state addirittura anticipate da taluni media\", sottolinea, con riferimento alla relazione citata da Donzelli in Aula. \nPur riconoscendo \"eccessive\" le accuse mosse al Pd, il premier non è tenera con gli avversari politici e afferma di intravedere alcuni \"aspetti strumentali\" nella polemica sollevata dai dem. \"Trovo singolare l'indignazione del Pd per un'accusa sicuramente eccessiva, quando però la sinistra in passato ha mosso alla sottoscritta, leader dell'opposizione, le accuse di 'essere la mandante morale delle morti in mare'&nbsp;o di guidare un 'partito eversivo', per citarne alcune - rammenta -. Senza dimenticare quando esponenti istituzionali gridavano tra gli applausi che avremmo dovuto 'sputare sangue' \". \n\"E quello che colpisce me, ancora più di quella visita, è che, dopo aver preso atto, da quello che riporta la stampa sulla vicenda, dei rapporti tra Alfredo Cospito e i boss mafiosi in regime di carcere duro, e ben sapendo quanto alla mafia convenga mettere in discussione il 41bis - aggiunge Meloni -, autorevolissimi esponenti del Pd abbiano continuato a chiedere la revoca dell'istituto per Cospito, fingendo di non comprendere le implicazioni che tale scelta avrebbe avuto soprattutto in termini di lotta alla criminalità organizzata\". \n<h2>Le reazioni dell'opposizione</h2> \nDurissima la reazione del Pd, che, in una nota firmata da Enrico Letta> e dalle due capigruppo Debora Serracchiani >e Simona Malpezzi>, accusa il premier di aver \"parlato da capo di partito e non da presidente del Consiglio\", riattizzando de facto l'incendio delle polemiche, anzichè sopirlo. \nAl fianco dei dem si schiera tutta l'area di centrosinistra. Con Giuseppe Conte> che si dice pronto a sposare l'appello di Meloni ad abbassare i toni ma prima il premier deve pretendere le dimissioni dei suoi \"fedelissimi\" Donzelli e Delmastro. Così come il Terzo Polo che, con Osvaldo Napoli>, parla di \"confusione di ruolo\" per Meloni. Da Azione si critica poi l'annuncio del capogruppo di FdI alla Camera Tommaso Foti >di una mozione in cui si \"impegna il governo al mantenimento del 41 bis a Cospito e ai mafiosi\". \nSu questo tema il vice premier forzista Antonio Tajani> assicura che il 41bis \"non si tocca\", mentre il collega leghista Matteo Salvini> non chiude all'ipotesi di modifiche. \"Ne parliamo quando la situazione sarà tranquilla, quando non ci saranno giornalisti o cittadini minacciati o auto incendiate. Ne parliamo non sotto il ricatto dei violenti\", puntualizza però. \"Non mi ha appassionato il dibattito Donzelli-Pd, quindi visto che c'è di mezzo la violenza e qualcuno tira in ballo mafia e terrorismo: calma, tranquillità, serenità. Il governo sta lavorando bene, non c'è bisogno di scontri\", aggiunge Salvini. \nL'appello ad abbassare i toni è condiviso anche dal presidente del Senato Ignazio La Russa>. \"Minacce alle istituzioni, componenti del governo e del Parlamento sotto scorta, aggressioni a Forze dell'ordine e giornalisti: il clima di odio e violenza peggiora giorno dopo giorno, riportandoci indietro nel tempo, ad anni bui che mai vorremmo rivivere. è necessaria una risposta ferma dello Stato ma anche un abbassamento dello scontro politico\", scrive in una nota di solidarietà alla deputata M5s Chiara Appendino>, <a href=\"https://www.agi.it/politica/news/2023-02-04/minacce-anarchici-appendino-19954777/\">minacciata sui siti di area anarchica</a>. \n<h2>Il premier: \"Il clima si sta surriscaldando\"</h2> \nNella lettera al 'Corrierè, Meloni torna a spiegare - come fatto in una telefonata a una trasmissione televisiva mercoledì sera - che, a suo avviso, \"il punto è un altro\"; non la querelle con il Pd. \"Mentre maggioranza e opposizione si accapigliano sul caso, attorno a noi il clima si sta pericolosamente e velocemente surriscaldando - sostiene nel giorno delle <a href=\"https://www.agi.it/cronaca/news/2023-02-04/allerta-controlli-attenzione-alta-per-corteo-anarchici-a-roma-19948930/\">manifestazioni degli anarchici a Roma e Milano</a> - e non risparmia nessuno, come dimostrano i manifesti comparsi ieri all'università La Sapienza di Roma, che definiscono 'assassini'&nbsp;il presidente della Repubblica e i membri di diversi governi, senza distinzione di colore politico\". \n\"È chiaro che non ci troviamo davanti a una delle tante polemiche che agitano il mondo politico - aggiunge -, ma a una situazione dai contorni decisamente inquietanti che rischia di avere conseguenze gravi. A uno scenario che richiede prudenza e cautela ma che deve vedere compatto lo Stato, in tutte le sue articolazioni e componenti, a difesa della legalità. È&nbsp;un appello che rivolgo a tutti, politici, giornalisti, opinionisti. Perchè non ci si debba domani guardare indietro e scoprire che, non comprendendo la gravità di quello che stava accadendo, abbiamo finito per essere tutti responsabili di un'escalation che può portarci ovunque\".&nbsp; \nInfine, nella missiva, Meloni riserva un accenno di critica alla stampa italiana>. \"Della vicenda\" Donzelli-Delmastro, scrive, \"mi è stato chiesto ieri, quando durante una conferenza stampa con il cancelliere Scholz> a Berlino, e di fronte ai media internazionali, giornalisti italiani mi hanno interrogato su questo, evidentemente meno interessati alla trattativa che stavo conducendo nell'interesse italiano in vista del prossimo consiglio europeo straordinario\". \n<h2>I Dem respingono l'appello al mittente</h2> \nDurissima la reazione dei dem al messaggio di Meloni. \"Dopo giorni di attesa sono arrivate le parole dell'onorevole Giorgia Meloni - sottolineano Letta, Serracchiani e Malpezzi nella nota -. Pensavamo che fossero le parole di un presidente del Consiglio preoccupato di comporre l'unità e la coesione del Paese in un momento di forte tensione. Abbiamo, purtroppo, letto le parole di un capo partito che difende i suoi oltre l'indifendibile e, per farlo, rilancia polemiche strumentali e livorose contro l'opposizione\". \n\"Una lettera - la definiscono i dem - che riattizza il fuoco invece di spegnerlo. Riteniamo davvero molto grave che la presidente del Consiglio non consideri la diffusione di documenti dichiarati dal Dap non divulgabili come una ragione per le dimissioni del sottosegretario alla Giustizia, Delmastro. E riteniamo altrettanto grave che non senta il dovere di prendere le distanze dall'uso diffamatorio verso il Partito democratico che il coordinatore del suo partito, nonchè vice presidente del Copasir, Donzelli, ha fatto di quelle notizie riservate\". \n\"Le affermazioni della presidente Meloni sulla necessità di comportamenti responsabili ci inducono a ricordarle che il Pd ha nel suo Dna la tutela della libertà, della democrazia, delle istituzioni repubblicane, dello Stato di diritto ed è e sarà sempre un costruttore di unità e coesione nazionale. Su questo terreno, presidente, Meloni ci troverà sempre tutti uniti - sottolineano -&nbsp;Non è pertanto a noi che l'appello va rivolto ma a Fdi, di cui lei è leader e presidente, che ha infranto con accuse diffamanti e calunniose questa unità politica proprio in uno dei momenti parlamentari più importanti, il voto per l'istituzione della Commissione Antimafia\". \n\"Ricordi che a parlare per noi sono la nostra storia, la linearità dei nostri comportamenti e i tanti caduti del nostro campo, vittime della nostra intransigenza nei confronti del terrorismo. La stessa fermezza che teniamo oggi verso tentativi di sovvertimento dell'ordine costituito che non ci vedono e non ci vedranno mai ambigui\", conclude la nota. \nLetta poi sintetizzerà la posizione in un tweet: \"Con la sua lettera al Corriere e il rilancio continuo di accuse contro l'opposizione Giorgia Meloni invece di spegnerlo l'incendio lo riattizza. Alimentare ulteriore tensione? A chi serve? Un errore grave\". \n<h2>Conte: Meloni capisca il suo ruolo</h2> \nCritiche aspre anche da Giuseppe Conte>. \"Raccogliamo in toto\" l'appello della Meloni ad abbassare i toni sul caso Cospito, \"ci deve essere unità nazionale contro le intimidazioni e le minacce eversive\", premette, \"però\", aggiunge, \"Meloni deve dimostrare di non essere leader di partito ma dimostrare di aver capito di sedere nella posizione di presidente del Consiglio e deve tutelare gli interessi alla sicurezza di tutti i cittadini\". \nPer questo, \"deve imporre ai suoi due fedelissimi del partito di dimettersi, perchè quelle due persone hanno sbagliato: hanno raccolto informazioni sensibili, non segrete ma riservate e non divulgabili, e le hanno utilizzate per aggredire una forza di opposizione per fini di mera lotta politica\". \"Cara presidente Meloni - conclude -, sei il presidente del Consiglio, devi fare gli interessi dello Stato italiano e dei cittadini prima degli interessi da leader del tuo partito\".",
        "ranked": 8,
        "placed": "Politica",
        "epoch": 1675886428.4343977,
        "language": "IT",
        "source": "AGI"
    },
    {
        "title": "Lorenza Lei nella lista Rocca, \"binomio salute-cultura per guarire il Lazio\"",
        "date_raw": "Sat, 04 Feb 2023 17:36:56 GMT",
        "date": "2023-02-04",
        "url": "https://www.agi.it/politica/rss",
        "news_url": "https://www.agi.it/politica/news/2023-02-04/regionali-lorenza-lei-lista-rocca-binomio-salute-cultura-guarire-lazio-19954994/",
        "subtitle": "",
        "content": "AGI - Il binomio cultura-salute è la ricetta per 'guarire' la regione Lazio partendo dal \"benessere corpo mente\" dei suoi sei milioni di abitanti: ne è convinta Lorenza Lei,&nbsp;Prorettore dell'Università eCampus ed ex direttore generale della Rai, candidata nella lista civica di Francesco Rocca, con cui il centrodestra punta a riprendersi la guida della Regione >nelle elezioni del 12 e 13 febbraio. \nL'idea, spiega in un'intervista all'AGI, è quella di coniugare una sanità efficiente - \"con grande attenzione ai pronto soccorso, al riconoscimento e alla valorizzazione del personale medico, alle assunzioni di nuovi&nbsp;&nbsp;psicologi e psicoterapeuti\" - con una cultura come componente del benessere >e&nbsp;\"grande occasione per rimettere in moto l'economia del Lazio, anche stringendo un più stretto rapporto col comparto del Turismo\". \nLorenza Lei, bolognese, compirà 63&nbsp;anni il 15 febbraio. È stata la prima e unica donna dg della Rai e di sfide ne ha raccolte già molte. Vincitrice del Premio Marisa Bellisario – Valorizzazione della Donna, dal 2016 è Prorettore dell'eCampus. \"Francesco Rocca mi chiesto di candidarmi, ci ho pensato e ho deciso di accettare perché&nbsp;nei miei 'cromosomi' c'è lo spirito di servizio>, la volontà di raccogliere i bisogni e le istanze dei cittadini\". Cosa che ha già cominciato a fare con decine di incontri con le associazioni e le categorie ma anche girando per i mercati e tra la gente.&nbsp; \nLa battaglia per la salute passa anzitutto dai più fragili, come gli anziani: \"Nel Lazio vivono più di 1.234.000 ultra65enni, il 21% dell'intera popolazione. Ma in poco più di un decennio, la categoria è aumentata di oltre 2 punti percentuali\", osserva Lei. \n\"Il 19,4% degli anziani laziali si trova in situazioni di non autosufficienza (circa 240.000). E poi ci sono le famiglie con uno o più figli o parenti disabili a carico. Un sottobosco silenzioso e rassegnato >che vive quotidianamente fianco a fianco con la disperazione e l'abbandono da parte delle istituzioni\".&nbsp; \nDi qui la necessità di una revisione e un rafforzamento delle politiche di sostegno, \"dall'assegno di cura al contributo per il 'caregiver familiare' da estendere a chi assiste le persone con disabilità media, grave e non autosufficienti\". Lei intende poi battersi per il potenziamento dei pronto soccorso, \"con adeguati riconoscimenti per i medici che vi operano e posti di polizia che restino attivi anche durante la notte che è il periodo più a rischio\".&nbsp;&nbsp; \nUn altro aspetto importante è il servizio offerto da&nbsp;psicologi e psicoterapeuti, il cui \"ricambio generazionale è fondamentale per la crescita della professione e per la salute dei cittadini\". Lei ne sollecita \"l'assunzione a tempo indeterminato con uno scorrimento veloce delle graduatorie\"> dopo il ritorno nel 2021 del concorso pubblico \"per la figura di dirigente psicologo a tempo indeterminato\" che ha fatto seguito a un ventennio di paralisi. \nSul fronte della cultura, la prima emergenza riguarda la formazione: \"È fondamentale mettere sulla stessa linea: Istruzione, Formazione, Lavoro\", spiega la candidata della lista civica, \"i&nbsp;giovani devono avere la possibilità di seguire un corso di studi che non solo li formi> ma che dia loro un reale sbocco nel mondo professionale che oggi spesso manca\". L'idea è anche quella di creare \"un Centro regionale per formare specialisti per l'assistenza agli anziani e ai bambini\". \nC'è poi il tema più ampio della cultura: \"La Regione Lazio ha un immenso patrimonio culturale, materiale e immateriale e non può non avere un assessorato di riferimento, bisogna quindi ripristinare l'assessorato alla Cultura\", sottolinea Lei. La valorizzazione può passare dai Parchi culturali: \"Un Parco Culturale è un'area territoriale all'interno della quale vengono identificati e proposti itinerari turistico culturali su temi specifici, pensando nuove iniziative e curando un'adeguata promozione in Italia e all'estero\".&nbsp;",
        "ranked": 9,
        "placed": "Politica",
        "epoch": 1675886428.4343996,
        "language": "IT",
        "source": "AGI"
    },
    {
        "title": "Minacce anarchiche, solidarietà bipartisan ad Appendino",
        "date_raw": "Sat, 04 Feb 2023 16:50:20 GMT",
        "date": "2023-02-04",
        "url": "https://www.agi.it/politica/rss",
        "news_url": "https://www.agi.it/politica/news/2023-02-04/minacce-anarchici-appendino-19954777/",
        "subtitle": "",
        "content": "AGI - Minacce a Chiara Appendino> sui siti anarchici. \"Appendi Appendino\" o \"La scorta non ti basta\", si legge nelle chat o sui siti di area. All'ex sindaca di Torino vengono contestate alcune dichiarazioni a lei attribuite nel corso di una trasmissione tv su \"contatti fra anarchici e mafiosi\". Appendino aveva già&nbsp;ricevuto minacce >all'epoca in cui era sindaca e per questo le era stata assegnata una scorta. \nImmediata la solidarietà, trasversale, del mondo politico. Il primo a scendere in campo a sostegno di Appendino è&nbsp;Giuseppe Conte>. \"Se qualche vigliacco dalla tastiera infuocata pensa di poter impaurire Chiara Appendino e la comunità&nbsp;del Movimento 5 Stelle si sbaglia di grosso\", scrive il leader M5s. \"Nessun passo indietro di fronte a intimidazioni eversive rivolte ai nostri portavoce e ai rappresentanti delle istituzioni democratiche\". \nSostegno anche dal presidente del Senato Ignazio La Russa>. \"Minacce alle istituzioni, componenti del governo e del Parlamento sotto scorta, aggressioni a Forze dell'ordine e giornalisti: il clima di odio e violenza peggiora giorno dopo giorno, riportandoci indietro nel tempo, ad anni bui che mai vorremmo rivivere. È necessaria una risposta ferma dello Stato ma anche un abbassamento dello scontro politico. Alla parlamentare del M5s Chiara Appendino giunga la mia sincera solidarietà\", scrive La Russa. \nSolidarietà&nbsp;poi dalla deputata di FdI Chiara Colosimo>, anche lei minacciata nei giorni scorsi: \"Le minacce a Chiara Appendino mostrano in maniera lampante che nel mirino dei terroristi anarchici non c'è&nbsp;il governo ma lo Stato. Per questo il richiamo di Giorgia Meloni ad abbassare i toni deve essere ascoltato da tutti. Lo faccio mio ed esprimo la mia solidarietà&nbsp;a Chiara che conosce perfettamente la differenza tra dialettica politica, anche aspra, e minacce da parte di violenti. Siamo contrapposte nelle idee e in Parlamento, ma unite nella difesa di ogni attacco alla democrazia\". \n\"Le deputate e i deputati del Pd - si legge in una nota - esprimono piena solidarietà&nbsp;alla collega Chiara Appendino per le ignobili e insensate minacce di cui è&nbsp;stata bersaglio. Siamo con lei, contro ogni cedimento verso qualsiasi forma di violenza e intolleranza\". \"Tutta la mia solidarietà&nbsp;alla deputata Chiara Appendino e quella del gruppo Azione-Italia Viva per le minacce ricevute. Lo ribadisco: la politica sia unita\", scrive, infine, Raffaella Paita>, capogruppo di Azione-Italia viva in Senato.",
        "ranked": 10,
        "placed": "Politica",
        "epoch": 1675886428.434401,
        "language": "IT",
        "source": "AGI"
    }
]
