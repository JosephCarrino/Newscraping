[
    {
        "title": "Palazzo Chigi: a Gerusalemme “vile attentato terroristico”",
        "date_raw": "Fri, 27 Jan 2023 21:50:54 GMT",
        "date": "2023-01-27",
        "url": "https://www.agi.it/politica/rss",
        "news_url": "https://www.agi.it/politica/news/2023-01-27/attentato-gerusalemme-condanna-palazzo-chigi-19838497/",
        "subtitle": "",
        "content": "AGI - Il governo italiano condanna \"con forza il vile attentato terroristico>” di Gerusalemme ed esprime “il suo cordoglio e la sua vicinanza allo Stato d'Israele e a tutto il suo popolo>\". &nbsp;Alla nota ufficiale di Palazzo Chigi fanno eco le dichiarazioni dei politici italiani che stigmatizzano senza mezzi termini la strage alla sinagoga &nbsp;- 7 persone morte per i colpi di arma da fuoco sparati da un giovane poi ucciso dalla polizia – di venerdì sera, giornata&nbsp;della Memoria. \n<h2>La Russa: \"Immagini sconvolgenti\"</h2> \n\"Le notizie e le immagini provenienti da Gerusalemme sono sconvolgenti. Allo Stato di Israele e al suo popolo giunga il mio cordoglio e la mia vicinanza per questo orribile attacco terroristico che avviene nel Giorno della Memoria\". Sono le parole del presidente del Senato, Ignazio La Russa. \n<h2>Salvini: “Prego per le vittime”</h2> \n“Purtroppo la storia maledetta del secolo scorso a qualcuno non insegna niente. Una preghiera per le vittime, tutta la nostra vicinanza al popolo di Israele\". Scrive su Twitter il vicepremier e ministro delle Infrastrutture, Matteo Salvini>. \n<h2>Gasparri: “Vicinanza&nbsp;al popolo eroico di Israele”</h2> \n&nbsp;“Nel Giorno della Memoria e durante lo Shabbat un orrendo attentato ha seminato morte a Gerusalemme. Un atto vergognoso e turpe. Non dobbiamo ricordare soltanto gli orrori del passato ma essere accanto a chi nello Stato di Israele perde la vita oggi per colpa di un terrorismo razzista e antisemita. Siamo accanto al popolo ebraico in ogni parte del mondo, siamo accanto allo Stato di Israele e al suo eroico popolo”. Lo dichiara il vicepresidente del senato, Maurizio Gasparri> .&nbsp; \n<blockquote> \n Dolore e sconcerto per il vile attentato terroristico avvenuto oggi a Gerusalemme. Il mio cordoglio e la mia vicinanza allo Stato d'Israele e a tutto il suo popolo. — Francesco Lollobrigida (@FrancescoLollo1) \n <a href=\"https://twitter.com/FrancescoLollo1/status/1619066353679474688?ref_src=twsrc%5Etfw\">January 27, 2023</a>\n</blockquote>  \n<h2>Lollobrigida: “Dolore e sconcerto”</h2> \n\"Dolore e sconcerto per il vile attentato terroristico avvenuto oggi a Gerusalemme. Il mio cordoglio e la mia vicinanza allo Stato d'Israele e a tutto il suo popolo\". È il tweet di &nbsp;Francesco Lollobrigida>, ministro dell'Agricoltura, della Sovranità alimentare e delle Foreste.&nbsp;",
        "ranked": 1,
        "placed": "Politica",
        "epoch": 1674856853.6183712,
        "language": "IT",
        "source": "AGI"
    },
    {
        "title": "Nel Giorno della Memoria, Putin cita i crimini \"neonazisti\" in Ucraina",
        "date_raw": "Fri, 27 Jan 2023 19:15:19 GMT",
        "date": "2023-01-27",
        "url": "https://www.agi.it/politica/rss",
        "news_url": "https://www.agi.it/politica/news/2023-01-27/putin-ucraina-shoah-crimini-nazisti-19836558/",
        "subtitle": "",
        "content": "AGI - \"Dimenticare le lezioni della storia porta al ripetersi di terribili tragedie\", ha ammonito il presidente russo, Vladimir Putin, nella Giornata della Memoria ribadendo la tesi secondo sui i \"neonazisti stanno commettendo crimini in Ucraina\". \n\"È contro quel male che i nostri soldati stanno coraggiosamente combattendo\", ha affermato il leader del Cremlino in una nota in cui ammonisce che \"i tentativi di rivedere il contributo del nostro Paese alla Grande Vittoria (contro Hitler) in realtà&nbsp;equivalgono a giustificare i crimini del nazismo e aprono la strada alla rinascita della sua ideologia mortale\".&nbsp; \n<h2>E Peskov dà ragione a Trump sui carri armati</h2> \nLe tensioni sulla situazione in Ucraina stanno aumentando a causa delle decisioni di Washington e della pressione degli Stati Uniti su altri Paesi., ha ribadito il portavoce del Cremlino, Dmitri Peskov>, citato dalla Tass. Peskov ha parzialmente concordato con l'osservazione dell'ex presidente degli Stati Uniti, Donald Trump>, sui pericoli che potrebbero creare le forniture di carri armati occidentali all'Ucraina. \nSi può&nbsp;essere d'accordo con questa osservazione perché&nbsp;le tensioni si stanno davvero intensificando\", ha osservato Peskov. Secondo il portavoce del Cremlino, \"le tensioni stanno crescendo soprattutto per le decisioni che vengono prese, prima di tutto, a Washington e nelle capitali europee sotto la pressione di Washington\". \"Si tratta delle forniture di armi, carri armati e altro, e delle discussioni in corso che ora riguardano gli aerei\", ha precisato Peskov.&nbsp;",
        "ranked": 2,
        "placed": "Politica",
        "epoch": 1674856853.6183736,
        "language": "IT",
        "source": "AGI"
    },
    {
        "title": "Con i tank russi a Kiev sarebbe la Terza Guerra Mondiale, avverte Crosetto",
        "date_raw": "Fri, 27 Jan 2023 18:48:47 GMT",
        "date": "2023-01-27",
        "url": "https://www.agi.it/politica/rss",
        "news_url": "https://www.agi.it/politica/news/2023-01-27/ucraina-terza-guerra-mondiale-carri-armati-19835721/",
        "subtitle": "",
        "content": "AGI - La Terza Guerra mondiale \"inizierebbe nel momento in cui i carri armati russi arrivassero a Kiev, e quindi ai confini dell'Europa. Fare in modo che non sia così&nbsp;è&nbsp;l'unico modo per fermare la Terza Guerra mondiale\". Questo il monito del ministro della Difesa, Guido Crosetto>, in chiusura dei lavori del convegno tenuto oggi pomeriggio a Roma sul tema 'Prospettive europee per una Difesa comune'. \nCrosetto ha aggiunto che chi dice il contrario \"non conosce la storia, il punto limite che molti Paesi della Nato non possono vedere superato. Nessuno ce l'ha con i russi, con il popolo russo, dovremmo cambiare il linguaggio - ha detto ancora - esiste una coalizione internazionale che sta aiutando un Paese aggredito\", e c'è&nbsp;un diritto internazionale da rispettare. L'Europa \"ha acquisito la convinzione di doversi muovere all'unisono. Mi auguro e spero - ha sottolineato il titolare della Difesa - che qualcuno si prenda carico di essere la leadership. C'è&nbsp;un'Europa diversa, e i prossimi mesi ci diranno se può&nbsp;diventare qualcosa\". Il percorso per arrivare a una Difesa comune europea> \"non può&nbsp;essere unico per tutti, qualcuno ci arriverà&nbsp;prima\" con le proprie capacità&nbsp;di impresa e politica e militare, \"qualcuno dovrà&nbsp;prendersi per primo lo zaino sulle spalle e affrontare sentieri inesplorati. E farlo subito\".&nbsp; \n<h2>Presto un nuovo decreto sugli aiuti all'Ucraina</h2> \nLa prossima settimana \"potrebbe nascere\" un nuovo decreto che autorizzi gli aiuti, anche relativi ad approvvigionamenti militari, dell'Italia all'Ucraina, ha poi annunciato Crosetto. Quanto ai tempi operativi, il ministro&nbsp;ha parlato di \"qualche settimana\". Il decreto sarebbe il sesto dall'inizio del sostegno italiano, il primo del governo attuale.&nbsp; \nGuido Crosetto ha incontrato oggi&nbsp;a Villa Madama il suo omologo francese, Sebastien Lecornu>, il quale ha definito in una nota \"solidi\" i rapporti tra Roma e Parigi nel settore della Difesa&nbsp;\"Con lo stesso spirito costruttivo - dice Lecornu nella nota congiunta diffusa dalla Difesa - abbiamo riaffermato la nostra volontà&nbsp;di portare avanti la nostra agenda di sostegno militare all'Ucraina, di proteggere il Mediterraneo dalle nuove minacce e di studiare l'accrescimento delle capacità&nbsp;di produzione comuni per quanto riguarda la difesa terra-aria\". \n\"È importante che Italia e Francia e che le Forze Armate dei nostri Paesi, cooperino progettando quella che sarà&nbsp;la nostra sicurezza del futuro\", a dichiarato da parte sua Crosetto&nbsp;al termine del vertice, \"oggi abbiamo affrontato numerosi temi, in primis la sicurezza dei nostri due Paesi partendo dal Fronte Est e quello che sta succedendo e continua a succedere in Ucraina. \n\"Abbiamo parlato anche della sicurezza del Mediterraneo Allargato, del Centro e Nord Africa, della cooperazione in campo militare e industriale e della possibilità&nbsp;di costruire insieme una visione di sicurezza e difesa che abbia il coraggio di pensare non soltanto ai nostri due Paesi e al Mediterraneo Allargato ma al futuro della Difesa Europea\", ha aggiunto il ministro.",
        "ranked": 3,
        "placed": "Politica",
        "epoch": 1674856853.618375,
        "language": "IT",
        "source": "AGI"
    },
    {
        "title": "\"Torni il carcere per gli atti osceni\" e \"multe in arrivo\" per i clienti delle lucciole",
        "date_raw": "Fri, 27 Jan 2023 18:38:00 GMT",
        "date": "2023-01-27",
        "url": "https://www.agi.it/politica/rss",
        "news_url": "https://www.agi.it/politica/news/2023-01-27/torni-carcere-per-gli-atti-osceni-multe-in-arrivo-per-clienti-delle-lucciole-19834591/",
        "subtitle": "",
        "content": "AGI -&nbsp;Stretta sugli atti osceni in luogo pubblico>. Lo prevede una proposta di legge di Fratelli d'Italia a prima firma del viceministro Edmondo Cirielli> che punta a ripristinare il carcere> per questo tipo di reato. Nel ‘mirino' anche i clienti delle lucciole che saranno&nbsp;“attinti da pesanti sanzioni amministrative>”. \nQuesta proposta di legge - assegnata alla Commissione Giustizia di Montecitorio - dunque,&nbsp;introduce nuovamente la fattispecie penale di atti osceni in luogo pubblico> “quale – si legge nel testo - reato penale e non mero illecito amministrativo”. E dunque “chiunque, in luogo pubblico o aperto o esposto al pubblico, si mostra nudo o compie atti osceni” deve essere punito – questa la richiesta – “con la reclusione da tre mesi a tre anni>”. \nSi punta anche ad una stretta per chi si approfitta della prostituzione praticata sulla pubblica via. “I ‘signori clienti'>” sono “attinti da pesanti sanzioni amministrative, che tuttavia non” hanno “la stessa capacità general-preventiva della sanzione penale”. \nL'esponente di Fdi ricorda che il decreto legislativo 15 gennaio 2016 ha previsto la depenalizzazione di talune fattispecie di reato, trasformandole in illeciti amministrativi. L'attuale legge prevede che venga comminata una sanzione amministrativa pecuniaria da euro 5.000 ad euro 30.000 nei confronti di chiunque compia atti osceni in luogo pubblico o aperto o esposto al pubblico (resta la fattispecie penale solo se la condotta è commessa all'interno o nelle immediate vicinanze di luoghi abitualmente frequentati da minori). \nPrima, invece, si applicava la pena della reclusione da tre mesi a tre anni. Il fatto è – argomenta Cirielli – che “negli ultimi anni si stanno verificando con sempre maggiore frequenza comportamenti degradanti sul territorio nazionale> che ledono in maniera allarmante la moralità pubblica e la sicurezza dei cittadini>. Sovente, purtroppo, tali azioni si configurano come veri e propri atti osceni. Talora sono commesse da immigrati presenti a vario titolo sul territorio nazionale, incuranti della presenza – per le strade – di altre persone, tra cui anche minori”. \nPer Cirielli “l'applicazione di una mera sanzione amministrativa non è certo un deterrente per l'allarme sociale connesso alle condotte di immigrati che, non avvezzi ai costumi, alle consuetudini e alle norme etiche e giuridiche che regolano la convivenza civile nella nostra società e sradicati dagli ambienti di provenienza, compiono talora azioni oscene o degradanti nelle nostre città. Troppe volte, infatti, apprendiamo dalle cronache locali, o vi assistiamo di persona, di immigrati che si aggirano per le strade nudi, ovvero si denudano, non curanti della presenza di altre persone, spesso anche di minori”.&nbsp; \nPertanto – argomenta l'esponente di Fdi – “al fine di contrastare in maniera più adeguata il degrado morale che affligge la nostra collettività e di rafforzare la sicurezza dei cittadini che rappresentiamo, sarebbe più efficace reprimere il fenomeno attraverso il ripristino di strumenti punitivi più incisivi rispetto a quelli previsti dalla norma vigente, frutto della depenalizzazione>”.<br> &nbsp; \nU'altra&nbsp;proposta di legge targata FdI e sempre assegnata alla Commissione Giustizia di Montecitorio, è contro il reato di travisamento>, e fa innanzitutto riferimento alla disposizione legislativa che vieta “l'uso di caschi protettivi, o di qualunque altro mezzo atto a rendere difficoltoso il riconoscimento della persona, in luogo pubblico o aperto al pubblico, senza giustificato motivo”, in primo luogo in occasione di manifestazioni. Infatti, qualora il ‘mascheramento' avvenga in occasione di manifestazioni pubbliche, “il contravventore” è già punito con l'arresto da due a tre armi e con l'ammenda da 2.000 a 6.000 euro, tuttavia l'arresto in flagranza è facoltativo. \n“I gravissimi episodi – evidenzia Cirielli - verificatisi a più riprese in occasione di manifestazioni pubbliche, durante le quali si sono verificati scontri e incidenti e si sono avuti anche feriti tra gli esponenti delle Forze di polizia a causa del comportamento di alcuni giovani all'occorrenza mascherati e protetti da caschi da motociclista, ha reso quanto mai attuale la questione relativa al trattamento sanzionatorio da irrogare”. \nDa qui l'obiettivo di prevedere per i ‘trasgressori' “la reclusione da uno a quattro anni” e “la multa da 3.000 a 10.000 euro” e l'obbligatorietà dell'arresto in flagranza di reato.",
        "ranked": 4,
        "placed": "Politica",
        "epoch": 1674856853.6183765,
        "language": "IT",
        "source": "AGI"
    },
    {
        "title": "Riforme istituzionali, Casellati spera in un'opposizione \"dialogante\"",
        "date_raw": "Fri, 27 Jan 2023 18:00:46 GMT",
        "date": "2023-01-27",
        "url": "https://www.agi.it/politica/rss",
        "news_url": "https://www.agi.it/politica/news/2023-01-27/riforme-casellati-opposizione-presidenzialismo-19834542/",
        "subtitle": "",
        "content": "AGI - Il primo tempo è&nbsp;finito. Il confronto tra il governo e le forze politiche sulle riforme istituzionali è&nbsp;terminato. Il ministro Elisabetta Casellati> ora si prenderà&nbsp;qualche tempo per sistemare gli appunti presi durante i vari incontri con i rappresentanti dei partiti e per scrivere con la maggioranza un testo che sarà&nbsp;discusso con il presidente del Consiglio, Giorgia Meloni>, nei prossimi giorni, probabilmente già&nbsp;nella prossima settimana. > \nPresidenzialismo>, premierato>, sfiducia costruttiva>. Queste le possibili scelte. Se il centrodestra resta compatto sulla prima ipotesi (Silvio Berlusconi >in questi giorni non ha mancato di ricordare che per FI si tratta di una \"battaglia storica\" in campo dal 1995), il Terzo Polo si dice \"nettamente contrario\" e spinge per il premierato, \"anche eletto direttamente con una legge elettorale che puo' essere a due turni come quello dei sindaci o proporzionale o con un premio di coalizione\", ha spiegato nei giorni scorsi Carlo Calenda>.&nbsp; \nIl Partito democratico condivide la necessità&nbsp;di avere governi più&nbsp;stabili, ma rifiuta entrambe le opzioni: \"Le forme per raggiungere questo obiettivo sono altre - ha affermato Debora Serracchiani>, capogruppo dem alla Camera, dopo la riunione con Casellati - ci sono modelli alternativi che, pur non prevedendo l'elezione diretta del presidente del consiglio dei ministri, garantiscono stabilità&nbsp;dei governi\". Il riferimento è&nbsp;alla \"sfiducia costruttiva\". \nIl Movimento 5 stelle - che oggi ha visto Casellati - ritiene infine \"assolutamente avventuroso\" trapiantare di sana pianta nel nostro Paese \"altri sistemi\". Giuseppe Conte>, presidente del Movimento, conferma comunque la necessità&nbsp;di avere esecutivi più&nbsp;solidi ma fa anche notare che \"esiste il problema di rendere ancora piu' efficiente l'attività&nbsp;legislativa e il lavoro del Parlamento\". \nAlla fine del ciclo di audizioni Casellati si definisce soddisfatta. Le proposte e le posizioni espresse dai partiti, conferma, \"hanno arricchito le mie cognizioni e ampliato il mio campo di indagine. Oggi tiro la riga. Mi prendo un brevissimo periodo di riflessione per analizzare tutte le varie proposte che sono state qui elaborate\". Il prossimo step è&nbsp;la scrittura \"insieme alla maggioranza\" di un testo. L'auspicio, dice infine l'ex presidente del Senato, è&nbsp;di poter continuare a confrontarsi con \"un'opposizione dialogante\".&nbsp;",
        "ranked": 5,
        "placed": "Politica",
        "epoch": 1674856853.618378,
        "language": "IT",
        "source": "AGI"
    },
    {
        "title": "Zelensky a Sanremo spacca partiti e coalizioni",
        "date_raw": "Fri, 27 Jan 2023 16:13:45 GMT",
        "date": "2023-01-27",
        "url": "https://www.agi.it/politica/rss",
        "news_url": "https://www.agi.it/politica/news/2023-01-27/zelensky-sanremo-spacca-partiti-e-coalizioni-19832963/",
        "subtitle": "",
        "content": "AGI - Una faglia percorre la politica italiana attraversando i partiti e le coalizioni. E' quella che si è venuta a creare con l'annuncio della presenza di Volodymyr Zelensky al Festival di Sanremo, con un intervento alla serata finale, l'11 febbraio. \nIl primo ad attaccare è stato Beppe Grillo> sul suo blog: \"Dalle bombe alle canzoni. Anche il dolore fa spettacolo\">, scrive il fondatore dle Movimento 5 Stelle a cui segue il commento di Giuseppe Conte che dei Cinque Stelle è il presidente: \"Io sono stato molto contento quando il presidente Fico ha assunto l'iniziativa di invitare il presidente Zelensky a confrontarsi al Parlamento italiano, a poter esprimere le sue ragioni, le ragioni del suo popolo al popolo italiano. Io non credo francamente invece che sia così necessario avere il presidente Zelensky in un contesto così leggero come quello di Sanremo\". \nA difendere la scelta del direttore artistico Amadeus è, invece, la vicesegretaria e portavoce di Azione Mariastella Gelmini> che invita il Movimento 5 stelle a \"prendere drasticamente le distanze da questo post, se non vuol essere considerato un fiancheggiatore di Putin e dei suoi crimini\". Carlo Calenda, che di Azione è il leader, sottolinea però che&nbsp;sarebbe \"un errore combinare un evento musicale con il messaggio del presidente di un paese in guerra\". \nNel centrodestra il fronte è compatto nel dire che il collegamento con il presidente ucraino sarebbe da evitare>. Il ministro e vice presidente del Consiglio, Matteo Salvini,> si augura che \"Sanremo rimanga il festival della canzone italiana e non altro\". Quanto alle scelte artistiche, \"avranno fatto le loro valutazioni, quello che spero è che la guerra finisca il prima possibile e che il palcoscenico della città dei fiori rimanga riservato alla musica. Se avrò tempo di guardare il Festival, sarà per ascoltare le canzoni e non per ascoltare altro\". \nParole alle quali risponde duramente l'esponente Pd, Filippo Sensi>: \"Un ministro della Repubblica che ironizza su Zelensky a Sanremo nelle ore in cui l'Ucraina piange le vittime dei missili russi\". Per il senatore di Forza Italia e vice presidente di Palazzo Madama, Maurizio Gasparri, mettere insieme \"la tragedia del popolo ucraino con il televoto delle canzoni non è un accostamento opportuno\". E spiega: \"Viviamo in un frullatore mediatico dove si può passare da un balletto a una canzonetta e poi denunciare l'aggressione all'Ucraina. Trovo questo accostamento sorprendente\".&nbsp; \nChi accoglie con entusiasmo la presenza del leader ucraino è il segretario di Più Europa, Benedetto Della Vedova>: \"La presenza di Zelensky a una manifestazione così popolare come il Festival di Sanremo è un modo per essere vicini agli ucraini che difendono la loro libertà e loro scelta europea e, dunque, i nostri valori, ascoltando la voce delle legittime istituzioni di Kiev\". \nIn ordine sparso il Partito Democratico: Matteo Orfini>, deputato dem ed ex presidente del partito, si chiede perchè mai sia \"così difficile capire (anche a sinistra) che ha senso Zelensky a Sanremo proprio perché non è un contesto informativo? E che da sempre il Festival è anche un luogo dove si veicolano messaggi e temi importanti?\". Al contrario, il candidato alla segreteria Pd Gianni Cuperlo> sottolinea che \"Zelensky a Sanremo, no. È una guerra. La gente muore. La Rai vuole dare voce al presidente di un paese invaso che si difende? Mandi in onda un messaggio del presidente dell'Ucraina alle 20.30 di una sera a reti unificate. Ma non confondiamo la tragedia con l'audience. Per pietà\" \nPungente il commento di&nbsp;Vittorio Sgarbi>:&nbsp; \"Zelensky farebbe bene a non partecipare al Festival di Sanremo, per non essere utilizzato come una 'Velina' da Amadeus. Il dramma del popolo ucraino&nbsp; - ha detto il sotttosegretario alla Cultura ad Affaritaliani.it - è ormai noto in tutto il mondo, Italia inclusa, e non può essere utilizzata la presenza di Zelensky al Festival per cercare un maggior successo in termini di ascolti. Dovrebbe essere proprio il Presidente ucraino a scegliere di non partecipare, per non essere in qualche modo utilizzato. La sua battaglia è nota in Italia e nel mondo e non c'è bisogno di intervenire al Festival. Comunicando a Sanremo ciò che ormai tutti noi sappiamo c'è il rischio&nbsp; di essere strumentalizzato\".&nbsp;",
        "ranked": 6,
        "placed": "Politica",
        "epoch": 1674856853.618379,
        "language": "IT",
        "source": "AGI"
    },
    {
        "title": "Shoah, il discorso di Mattarella: \"Preoccupano razzismo e negazionismo\"",
        "date_raw": "Fri, 27 Jan 2023 11:16:48 GMT",
        "date": "2023-01-27",
        "url": "https://www.agi.it/politica/rss",
        "news_url": "https://www.agi.it/politica/news/2023-01-27/discorso-mattarella-shoah-giorno-memoria-19827462/",
        "subtitle": "",
        "content": "AGI - In occasione del 'Giorno della memoria', il&nbsp;presidente della Repubblica, Sergio Mattarella, ha tenuto un discorso&nbsp; alla presenza delle altre cariche dello Stato. Il tutt rinnovando&nbsp;un auspicio, ovvero che tragedie simili non accadano più.&nbsp; \n\"Non possiamo dimenticare, ricordando i deportati italiani, le sofferenze patite dai nostri militari, internati nei campi di prigionia tedesca, dopo il rifiuto di passare nelle file della Repubblica di Salò, alleata e complice dell'occupante nazista. Furono 650 mila. Il loro no ha rappresentato un atto di estremo coraggio, di riscatto morale, di Resistenza>\", ha ricordato Mattarella. \n<h3>La minaccia odierna</h3> \n\"I principi che informano la nostra Costituzione repubblicana e la Carta dei Diritti Universali dell'Uomo sono la radicale negazione dell'universo che ha portato ad Auschwitz. Principi che oggi, purtroppo, vediamo minacciati nel mondo da sanguinose guerre di aggressione, da repressioni ottuse ed esecuzioni sommarie, dal riemergere in modo preoccupante - alimentato dall'uso distorto dei social - dell'antisemitismo, dell'intolleranza, del razzismo e del negazionismo, che del razzismo è la forma più subdola e insidiosa\". \n<h3>L'importanza delle testimonianze</h3> \n\"I racconti dei pochi sopravvissuti dai campi di sterminio,&nbsp;ma anche la imponente documentazione raccolta negli archivi del Reich&nbsp;- sottolinea il Capo dello Stato -&nbsp; descrivono quei luoghi come l'inferno, il regno della crudeltà, dell'arbitrio, della morte\". E ancora:&nbsp;\"Bambini, anziani, uomini e donne inabili al lavoro finivano direttamente dal treno alle camere a gas, sperimentate dai tecnici nazisti, prima per la spietata e criminale campagna di eliminazione dei disabili e poi con i prigionieri di guerra\". \n\"Agli altri, gli scampati, gli aguzzini riservavano un'esistenza lugubre, durissima, precaria, fatta di massacranti lavori forzati, di freddo, di fame, di umiliazioni, di punizioni corporali, di terrore. Al minimo segno di cedimento fisico, attraverso la terribile pratica delle selezioni, venivano spediti anch'essi alle camere a gas. I più sfortunati perirono, tra immani sofferenze, come cavie degli esperimenti dei medici nazisti. Altri - ha proseguito - morirono di freddo o furono uccisi brutalmente durante il trasferimento in altri campi, le cosiddette marce della morte\". \n\"Milioni di donne e di uomini, furono spogliati e depredati di tutto, della dignità e della vita, ridotti e trattati come oggetti senza valore. Rincuora pensare che adesso, oltre ai tanti in visita, ogni anno, migliaia di ragazzi diano vita a una \"marcia dei viventi\" >da Auschwitz a Birkenau, per vicinanza ai sopravvissuti e per ricordo di quanti vi trovarono la morte\". \n<h3>Pari dignità ed eguaglianza</h3> \n\"È di grande significato che la Costituzione repubblicana, dopo la Liberazione, volle sancire solennemente, all'articolo tre, la pari dignità ed eguaglianza di tutti i cittadini, anche con l'espressione 'senza distinzione di razza'. Taluno ha opinato che possa apparire una involontaria concessione terminologica a tesi implicitamente razziste. I Costituenti ritennero, al contrario, che manifestasse, in modo inequivocabile, la distanza che separava la nuova Italia da quella razzista. Per ribadire mai più\".&nbsp; \n\"Il sistema di Auschwitz e dei campi a esso collegati fu l'estrema, ma diretta e ineluttabile, conseguenza di pulsioni antistoriche e antiscientifiche, istinti brutali, pregiudizi, dottrine perniciose e gretti interessi, e persino conformismi di moda. Tossine letali - razzismo, nazionalismo aggressivo e guerrafondaio, autoritarismo, culto del capo, divinizzazione dello Stato - che circolarono, fin dai primi anni del secolo scorso, dalle università ai salotti, persino tra artisti e docenti, avvelenando i popoli, offuscando le menti, rendendo aridi cuori e sentimenti\". \n\"Avvicinarsi alla comprensione dei motivi per cui la storia dell'umanità&nbsp;- e, nello specifico, dell'Europa - abbia compiuto, nel secolo scorso, una così&nbsp;grave e spaventosa involuzione è un cammino difficile, ma necessario\" \n\"Così&nbsp;come è fondamentale mettere in luce come la persecuzione razziale poggiasse su un complesso sistema di leggi e provvedimenti, concepiti da giuristi compiacenti, in spregio alla concezione del diritto, che nasce - come sappiamo - dalla necessita' di proteggere la persona dall'arbitrio del potere e dalla prevaricazione della forza. La Shoah, infatti, ossia la messa in pratica di una volontà&nbsp;di cancellare dalla faccia della terra persone e gruppi ritenuti inferiori, è stato un lento e inesorabile processo, una lunga catena con molti anelli e altrettante responsabilità\". \n<h2>Meloni:&nbsp;\"La Shoah rappresenta l'abisso dell'umanità\"</h2> \nQueste invece le parole contenute in un messaggio diffuso&nbsp;dal&nbsp;premier italiano: \"Un male che ha toccato in profondità anche la nostra nazione con l'infamia delle leggi razziali del 1938\".&nbsp;&nbsp; \n<h3>Rendere omaggio alle vittime</h3> \n\"Il 27 gennaio di 78 anni fa, con l'abbattimento dei cancelli di Auschwitz, il mondo ha visto con i suoi occhi l'orrore della Shoah, il deliberato piano nazista di persecuzione e sterminio del popolo ebraico. Oggi l'Italia rende omaggio alle vittime, si stringe ai loro cari, onora il coraggio di tutti i giusti che hanno rischiato o perso la loro vita per salvarne altre e si inchina ai sopravvissuti per l'instancabile servizio di testimonianza che portano avanti\". \n<h3>Memoria non sia esercizio di stile</h3> \n\"È nostro dovere fare in modo che la memoria di quei fatti e di ciò che è successo non si riduca a un mero esercizio di stile perché, come ha recentemente ricordato Ferruccio De Bortoli dalle colonne del Corriere della Sera, 'la memoria è come un giardino. Va curata. Altrimenti si ricoprirà di erbacce. E i fiori dei giusti scompariranno. Divorati'\". \n<h3>Intensificare la lotta all'antisemitismo</h3> \n\"È esattamente questa la sfida che tutti noi - istituzioni, società civile, agenzie educative, organi d'informazione e mass media - abbiamo davanti: coltivare ogni giorno il nostro impegno per la memoria, accrescerne la consapevolezza nelle giovani generazioni e intensificare lo sforzo per combattere l'antisemitismo in ogni forma nella quale si manifesta\"",
        "ranked": 7,
        "placed": "Politica",
        "epoch": 1674856853.6183803,
        "language": "IT",
        "source": "AGI"
    },
    {
        "title": "Le primarie del Pd e la crociata dei quarantenni",
        "date_raw": "Fri, 27 Jan 2023 06:46:56 GMT",
        "date": "2023-01-27",
        "url": "https://www.agi.it/politica/rss",
        "news_url": "https://www.agi.it/politica/news/2023-01-27/pd-primarie-programmi-crociata-quarantenni-19821997/",
        "subtitle": "",
        "content": "AGI - Un patto generazionale per blindare il futuro. A stipularlo sarebbero alcuni trenta-quarantenni del Pd> che hanno preso posizione al fianco dei candidati in pole per la segreteria: Elly Schlein e Stefano Bonaccini. Una sorta di spoil system interno alle correnti, con la sinistra che si affiderebbe a esponenti come il vice segretario dem, Peppe Provenzano>, e ai deputati Marco Furfaro e Marco Sarracino>, avanguardia dell'area Schlein. Dall'altra parte, l'ala riformista e liberal si affiderebbe ad Anna Ascani e Brando Benifei>. In mezzo, ma a sostegno di Schlein, c'è Michela Di Biase> a rappresentare Areadem. \nLo schema, <a href=\"https://www.agi.it/politica/news/2023-01-22/primo-confronto-candidati-partito-democratico-19753538/\">di cui l'AGI ha scritto nei giorni scorsi</a>, sembra confermato dal fair play che caratterizza questa fase congressuale, con i due candidati alla segreteria che evitano di affondare il colpo l'uno contro l'altro. Una fonte parlamentare vicina all'area Schlein, tuttavia, allontana le voci di un accordo trasversale alle mozioni: \"Non c'è nessun patto, ma siamo contenti che la candidatura di Elly Schlein> abbia portato altri candidati a schierare una squadra di 42enni\". Il riferimento è alla scelta di Stefano Bonaccini di presentare un comitato nazionale a sostegno della sua candidatura con un'età media di 42 anni e composto in maniera paritetica da uomini e donne. \n\"Oggi mettiamo in campo una squadra di valore, composta da quarantenni, che rappresenta già quell'idea di rinnovamento che praticheremo a tutti i livelli, non per mandare via qualcuno - perché già in troppi se ne sono andati in questi anni - ma per mettere in campo squadra di dirigenti di alto livello\", ha spiegato Bonaccini nel corso della conferenza stampa con cui ha presentato la sua squadra. \nD'altra parte, osservano fonti della mozione Schlein, \"l'esigenza di un ricambio generazionale e' nel Paese, oltre che nel Partito Democratico\". È emerso plasticamente anche sabato scorso, durante un'assemblea in cui \"tutti prendevano posizione contro il Job's Act, ma quasi tutti quelli che erano li' avevano votato quella riforma>.A differenza di altri, Elly Schlein non c'era. Lei non chiede a nessuno di concederle il rinnovamento. Lo incarna\". \nQuello che sembra certo è che non tornerà la parola 'rottamazione' nel lessico del Pd. E non solo perché Bonaccini lo dice a chiare lettere. Assieme agli esponenti più giovani, infatti, prendono posizione i big dell'attuale gruppo dirigente. È in nome della discontinuità, ad esempio, che Schlein incassa il sostegno di un senatore di lungo corso come Franco Mirabelli, esponente di Areadem. \n\"Serve una discontinuità che sia percepita fuori da noi, serve una nuova energia e restituire credibilità alle nostre proposte\", spiega Mirabelli che aggiunge un'analisi 'spietata' di quanto è mancato al Pd in questi anni di governo: \"Non siamo apparsi capaci di dare risposte concrete su molti temi per noi qualificanti e questo ci ha resi meno credibili\". Quindi la scelta: \"Elly Schlein propone scelte nette sulla lotta alle disuguaglianze, alla precarietà per la transizione ecologica, e rappresenta un rinnovamento reale e concreto del gruppo dirigente. Serve una persona capace che dimostri che si apre davvero una nuova stagione per il Pd\". \nDall'altra parte, Bonaccini incarna l'affidabilità e l'esperienza> a cui si richiama Debora Serracchiani> annunciando il suo sostegno al presidente dell'Emilia-Romagna: \"Credo che per i passaggi dei prossimi mesi serva una guida solida al Pd, che conosca la situazione del Paese e sappia anche come intervenire: per questo ho deciso di sostenere la candidatura di Stefano Bonaccini\". Patto o non patto generazionale, la sordina che sembra essere stata messa al confronto congressuale potrebbe favorire Bonaccini, ragiona un dirigente dem per il quale \"in assenza di un confronto vero, stentano a venire a galla le proposte più innovative\".&nbsp; \nIeri, ad esempio, è servito lo scontro social tra Schlein e Salvini per fare emergere con forza la proposta di legalizzazione della cannabis, sulla quale Bonaccini si è detto \"non in disaccordo\", per poi sottolineare che \"comunque la priorità va data al tema dei redditi\". E anche oggi il governatore dell'Emilia-Romagna ha preferito dribblare le domande sulla richiesta inviata dal suo comitato di Bologna alla locale commissione congressuale per un presunto caso di 'tessere bianche': \"Non so, avranno chiesto chiarimenti: mi auguro che il clima di questo congresso prosegua in questo modo perché stiamo dando l'esempio di come ci su può candidare in alternativa, ma avere una grande capacità di saper riconoscere che siamo tutti parte della stessa famiglia\". \nIl caso si è poi chiuso con una nota della federazione dem di Bologna: \"La federazione democratica di Bologna - afferma la segretaria Federica Mazzoni - ha svolto tutti gli accertamenti necessari sulle procedure di tesseramento ed è emerso che tutto si è svolto e si sta svolgendo nella massima regolarità. Continuiamo quindi a collaborare per allargare il partito all'esterno e favorire la massima partecipazione\". \nUn 'fair play' che alimenta anche le voci di Transatlantico secondo le quali alla base dei toni rarefatti di questa fase ci sarebbe una sorta di patto di non belligeranza fra Schlein e Bonaccini, che hanno già governato insieme, come presidente e vice, in Emilia-Romagna. \"Non mi stupirebbe\", dice un parlamentare dem vicino a Bonaccini, \"ma si tratta più di una prospettiva di metodo che non di un vero e proprio accordo. Stefano è uno abituato a includere, non a tagliar fuori. Non è Renzi\". \nIn ogni caso, se uscirà vincitore, Bonaccini> ha già fatto sapere di voler chiedere agli altri competitor, Cuperlo e De Micheli> compresi, di dare una mano alla sua segreteria. E di volersi mettere a disposizione del nuovo o della nuova leader nel caso in cui dovesse uscire sconfitto.",
        "ranked": 8,
        "placed": "Politica",
        "epoch": 1674856853.6183813,
        "language": "IT",
        "source": "AGI"
    },
    {
        "title": "L'incontro Meloni-Nordio sancisce i prossimi passi per la riforma della giustizia",
        "date_raw": "Fri, 27 Jan 2023 06:36:19 GMT",
        "date": "2023-01-27",
        "url": "https://www.agi.it/politica/rss",
        "news_url": "https://www.agi.it/politica/news/2023-01-27/giustizia-meloni-nordio-avanti-su-riforma-asse-fi-terzo-polo-19822017/",
        "subtitle": "",
        "content": "AGI - Si parte con l'abuso d'ufficio, con il traffico di influenze e il processo di digitalizzazione della macchina giudiziaria. Di norme sulle intercettazioni e sulla separazione delle carriere se ne parlerà&nbsp;più avanti. Il cronoprogramma del governo sulla riforma della giustizia è confermato> dopo l'incontro tra il presidente del Consiglio e il Guardasigilli. Attorno ad un tavolo a palazzo Chigi, quaderno e penna in mano, Giorgia Meloni e Carlo Nordio sono rimasti per tre ore.> Per parlare dei provvedimenti da portare avanti e del metodo da adottare, senza però scendere nei dettagli. \nAlla fine stretta di mano e grande sintonia, viene riferito. Del resto <a href=\"https://www.agi.it/politica/news/2023-01-21/nordio-smentisce-dimissioni-19746587/\">il Guardasigilli</a>, all'inaugurazione dell'anno giudiziario, ha teso la mano alle toghe. \"Ogni futura riforma, invece, prima di essere affidata alle valutazioni del Parlamento sovrano, si comporrà&nbsp;attraverso l'ascolto di tutte le voci del sistema giustizia, dall'avvocatura all'accademia e alla magistratura\", ha sottolineato. \n\"Autonomia e indipendenza della magistratura costituiscono un pilastro della nostra democrazia>, garantita dalla Costituzione. Sono principi inderogabili, che hanno accompagnato tutta la mia lunga attività professionale in Procura\", ha rimarcato. \nParole apprezzate dal presidente del Consiglio (e dall'Anm) che ha invocato nei giorni scorsi la strada del dialogo e oggi indica quale, a suo dire, deve essere l'obiettivo dell'esecutivo. \"Dare ai cittadini una giustizia giusta e veloce è una priorità assoluta di questo Governo e un impegno che abbiamo preso con gli italiani. Siamo determinati a mantenerlo nel più&nbsp;breve tempo possibile\", ha osservato il premier. \nPrima di approfondire gli interventi da portare avanti anche il premier attende di leggere i testi. Nordio ha specificato che quello della giustizia \"è un cantiere sempre aperto\" e, dunque, al momento non è prevista alcuna accelerazione sui nodi più&nbsp;'divisivi'. Ma da una parte Berlusconi>, dall'altra il Terzo Polo sono in pressing. \"Ai sacrosanti impegni del nostro ministro Nordio devono seguire i fatti, le norme su cui lavorare concretamente in Parlamento sono assolutamente importanti. Però Nordio ha indicato la strada giusta, finalmente una strada garantista>, che per noi è irrinunciabile\", dice Berlusconi. \n\"Una riforma della giustizia che tuteli la libertà dei cittadini, lo stato di diritto, la professionalità dei magistrati seri, la terzietà dei giudici è una delle ragioni per le quali esiste questo governo. Su questo è d'accordo non soltanto l'intera maggioranza, ma anche una parte dell'opposizione\", rimarca l'ex premier. \n\"La riforma della giustizia> è&nbsp;chiesta più o meno da tutti i partiti, negli ultimi venti anni credo. È ora di farla>\", l'auspicio di Calenda>. Il timore tra i centristi è che le riforme di Nordio vengano 'annacquate'. La convergenza tra il Terzo polo e Forza Italia sul tema della giustizia è&nbsp;confermata anche dagli atti parlamentari. \nAlla Camera con la battaglia sulla separazione delle carriere (c'è un testo di Costa di Azione ed è stato depositato un altro nella stessa direzione che porta la firma dell'azzurro Calderone). Al Senato Forza Italia e il Terzo polo, secondo quanto apprende l'AGI, hanno anche depositato un disegno di legge insieme. Firmato dal capogruppo forzista in Commissione Giustizia Zanettin e dall'ex sottosegretario renziano Scalfarotto. È per arginare l'uso dei trojan. \n\"Modifiche agli articoli 266 e 267 del codice di procedura penale, in materia di utilizzo del captatore informatico nei procedimenti per i delitti contro la pubblica amministrazione\" si legge nel testo: \"Se da un lato l'utilizzo del trojan, introdotto nell'ordinamento penale italiano con la legge 23 giugno 2017, n. 103 - cosiddetta riforma Orlando - rappresenta lo strumento più penetrante ed efficace nel contrasto alla commissione di reati ritenuti di particolare gravità di tipo associativo e di terrorismo, dall'altro - scrivono i proponenti - è lo strumento che più viola la sfera di intimità dell'intercettato, con l'evidente rischio di una diversa destinazione d'uso atto a violare la privacy degli individui, nonostante la Corte di cassazione abbia confermato che vada esclusa la riconducibilità del trojan agli strumenti di pressione sulla libertà fisica e morale il cui uso è vietato dall'articolo 188 del codice di procedura penale\". \nIl disegno di legge, insomma, punta a modificare gli articoli 266 e 267 del codice di procedura penale, volte a prevedere l'esclusione dei reati contro la pubblica amministrazione dall'utilizzo del trojan nelle indagini.> Sulla separazione delle carriere insiste pure la Lega che proprio a palazzo Madama ha presentato un suo testo. Nel programma del centrodestra la riforma è una delle priorità. Ma ora il governo affronterà altri dossier, a partire appunto dal traffico di influenze e l'abuso di ufficio. La volontà&nbsp;è di non procedere a strappi. \nSull'abuso di ufficio si registrano sensibilità diverse nella maggioranza (Fdi è per modificare la legge, FI punta ad un intervento più incisivo) ma \"l'accordo si troverà&nbsp;facilmente\", dicono nella maggioranza. \"Mi auguro che riusciremo a fare nel corso dei cinque anni la riforma della Giustizia di cui tutti parlano da decenni, visto che la Cartabia non ha toccato nulla\", dice il segretario della Lega Salvini. Fdi rimarca che l'incontro tra Meloni e Nordio sia la testimonianza del pieno sostegno del premier al Guardasigilli e di come l'intenzione sia quella di procedere compatti. \n\"Sono stati smentiti i gufi\", il 'refrain'. \"Non penso che Meloni voglia frenare Nordio, Nordio ha tutta la fiducia della premier e di questa maggioranza e il fronte garantista è&nbsp;ampio\", sottolinea il ministro della Difesa Crosetto.&nbsp;",
        "ranked": 9,
        "placed": "Politica",
        "epoch": 1674856853.618383,
        "language": "IT",
        "source": "AGI"
    },
    {
        "title": "Zelensky a Sanremo, per Salvini meglio le canzoni e \"non altro\"",
        "date_raw": "Thu, 26 Jan 2023 20:04:31 GMT",
        "date": "2023-01-26",
        "url": "https://www.agi.it/politica/rss",
        "news_url": "https://www.agi.it/politica/news/2023-01-26/sanremo-dubbi-salvini-su-zelensky-critici-grillo-gasparri-19822011/",
        "subtitle": "",
        "content": "AGI - Il giorno dopo le critiche sul blog di Beppe Grillo, è&nbsp;Matteo Salvini> a mostrare scetticismo sull'annunciata partecipazione di Volodymyr Zelensky al Festival di Sanremo>. \"Speriamo che Sanremo rimanga il festival della canzone italiana e non altro\", dice il vice premier a Rho, nel Milanese, per una visita alla fiera Homi. \n\"Avranno fatto le loro valutazioni, quello che spero è che la guerra finisca il prima possibile e che il palcoscenico della città&nbsp;dei fiori rimanga riservato alla musica\", rincara. Se avrò tempo di guardare il Festival, tiene a precisare, \"sarà per ascoltare le canzoni e non per ascoltare altro\". \nLa presa di posizione del segretario leghista suscita critiche e condivisioni. Ieri, il blog di Grillo> aveva ospitato un intervento del diplomatico Torquato Cardilli, ex ambasciatore in Albania, Tanzania, Arabia Saudita ed Angola, dal titolo 'Dalle bombe alle canzoni. Anche il dolore fa spettacolo'. \"Possibile che i governi e i Parlamenti occidentali votino per la continuazione della guerra facendo passare l'idea che con quel voto rendono più vicina la pace?\", si chiedeva Cardilli. \n\"Dimentico dei sacrifici del popolo ucraino, da consumato attore di cabaret - lamentava poi -, Zelensky ha da ultimo partecipato in video alla serata di gala di Los Angeles per il Grammy Awards 2022, al convegno di Davos a cui ha inviato la sua first lady per perorare aiuto dalla crema finanziaria e speculatrice mondiale ed ha chiesto di apparire sul palcoscenico dell'Ariston, durante il festival di Sanremo, grazie alla mediazione con Amadeus condotta da Vespa che lo ha intervistato. Puro spettacolo!\" \nDal fronte del centrosinistra è l'ex deputato dem Filippo Sensi >a criticare Salvini, ovvero \"un ministro della Repubblica che ironizza su Zelensky a Sanremo nelle ore in cui l'Ucraina piange le vittime dei missili russi\". \nMentre dubbi sull'opportunità di ospitare Zelensky sul palco dell'Ariston sono espressi dall'ex M5s Alessandro Di Battista>, da sempre scettico sul sostegno dell'Occidente e della Nato all'Ucraina. \"L'Europa al posto di ragionare ha spento il cervello. E gran parte dell'informazione le va dietro\", scrive oggi su Facebook. \n\"Ogni armamento avrebbe dovuto cambiare le sorti della guerra. Dovremmo parlare ogni istante di tutto questo. Ma in Italia nelle prossime settimane si parlera' soprattutto di Zelensky a Sanremo ... a Sanremo...\", sostiene. \"A proposito di Sanremo, attendo con ansia che almeno una volta si citi quel che sta avvenendo in Palestina. Soltanto ieri, nel campo di Jenin, dove venne assassinata la giornalista Shireen Abu Akleh, un territorio dove le truppe israeliane neppure dovrebbero esserci, sono stati uccisi 8 palestinesi. Come sempre da parte del mainstream silenzio assoluto ...\". Critico anche il vice presidente del Senato, Maurizio Gasparri >di Forza Italia. \n\"Trovo sorprendente l'accostamento tra i balletti e le canzoni di Sanremo con l'aggressione all'Ucraina\", dice a 'Radio Radicale' Gasparri. \"Ho un grande rispetto per il popolo ucraino, dalla cui parte io e tanti altri esponenti politici restiamo accanto senza alcuna esitazione. Su questo Paese aggredito e bombardato dalla Russia non devono esserci dubbi. Anche per il Festival di Sanremo - riprende - ho un grande rispetto. Nel passato anche Gorbaciov e qualche altro esponente politico ha calcato questo palco, ma sinceramente mischiare la tragedia del popolo ucraino con il televoto delle canzoni non mi pare un accostamento opportuno\". \n\"Viviamo in un frullatore mediatico dove si può passare da un balletto a una canzonetta e poi denunciare l'aggressione all'Ucraina. Trovo questo accostamento sorprendente\", osserva.&nbsp;",
        "ranked": 10,
        "placed": "Politica",
        "epoch": 1674856853.6183844,
        "language": "IT",
        "source": "AGI"
    }
]
