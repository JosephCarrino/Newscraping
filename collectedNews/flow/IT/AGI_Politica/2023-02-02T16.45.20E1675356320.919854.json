[
    {
        "title": "Addio a Enzo Carra, il giornalista prestato alla politica ",
        "date_raw": "Thu, 02 Feb 2023 11:18:00 GMT",
        "date": "2023-02-02",
        "url": "https://www.agi.it/politica/rss",
        "news_url": "https://www.agi.it/politica/news/2023-02-02/carra-giornalista-prestato-alla-politica-19919178/",
        "subtitle": "",
        "content": "AGI -&nbsp;E' scomparso a Roma in nottata il giornalista ed ex parlamentare Enzo Carra>. Aveva 79 anni. A lungo cronista ed editorialista de Il Tempo, tra il '70 e l'87, abbraccio' poi l'impegno diretto in politica. Agli inizi degli anni '90 e fu portavoce dc con l'allora segretario Arnaldo Forlani, poi l'ingresso in Parlamento nel 2001, con la Margherita. E' stato deputato dalla 14esima alla 16esima legislatura. \nIl suo nome ha segnato un episodio chiave della stagione di Tangentopoli, quando furono usati gli 'schiavettoni' per condurlo in Aula in Tribunale, a Milano,> dopo l'incriminazione e l'arresto per false informazioni al pm, Di Pietro, nell'ambito dell'inchiesta Enimont. Episodio che scateno' una polemica molto accesa. \nNella politica e nella comunicazione pre-social, quando le edizioni dei telegiornali erano praticamente la meta' di quelle attuali, anche i canali all news erano di la' da venire e i giornali erano l'altra meta' del 'verbo' per addetti ai lavori e comuni cittadini, e soprattutto nell'immediata vigilia di un cambiamento che avrebbe sconvolto ogni consolidato assetto di potere, portavoce e capi uffici stampa non si chiamavano ancora 'spin doctor' ed avevano un ruolo se possibile ancora piu' centrale di quello che tuttora, ovviamente, conservano. Enzo Carra,&nbsp; lo declinava con autorevolezza, non senza uno spiccato senso dell'ironia, e autoironia, di taglio 'british' che accompagnava un'analisi dei fatti altrettanto acuta e diretta. \nAppassionato di cinema e musica quanto della politica, Carra era il portavoce della Dc con Arnaldo Forlani segretario,> e progressivamente il suo ruolo era diventato sempre piu' non solo quello del 'comunicatore' ma anche del 'tessitore', tanto all'esterno del partito quanto dentro la stessa Balena Bianca, dentro la quale convivevano 'correnti' che per ampiezza e caratura dei rispettivi leader erano praticamente veri e propri partiti nel partito. \nUn ruolo forte, importante, amato e odiato, e tuttavia gestito da una persona schiva quanto determinata, perfetto contraltare di Forlani, piu' felpato nell'azione quanto disponibile nel rapporto con i giornalisti. E un giornalista era, prima di tutto e comunque, anche nella guida della 'macchina' di un ufficio stampa organizzato come una redazione, primo banco di prova per tanti giovani poi approdati al giornalismo attivo. \nArriva Tangentopoli e Carra viene coinvolto in un episodio che resta negli archivi, per l'immagine e il dibattito che ne segue: la foto di un 'potente' che arriva in tribunale addirittura con gli 'schiavettoni' ai polsi, i pesanti ferri di traduzione, quale che ne sia stata la genesi, e' di grande impatto e scatena un'accesissima polemica tra garantisti e giustizialisti. \nPer l'accusa di false dicharazioni al pm, Antonio Di Pietro, nell'ambito dell'inchiesta Enimont, Carra viene condannato, e' il marzo '93. Nel marzo 2004 verra' riabilitato. \nNel frattempo, avvia un'intensa attivita' di autore televisivo, che lo porta per esempio nella Cuba dopo la visita di Giovanni Paolo II, a intervistare Gheddafi, e Teresa di Calcutta. Nel 2001 il ritorno in politica, alla Camera, nella Margherita. \nVi tornera' nel 2006, con lo stesso partito, e nel 2008, con il Pd. Lascia la moglie, Olga, e il figlio Giorgio.&nbsp;",
        "ranked": 1,
        "placed": "Politica",
        "epoch": 1675352721.5153477,
        "language": "IT",
        "source": "AGI"
    },
    {
        "title": "La difesa di Donzelli: \"L'informativa non è secretata né classificata\"",
        "date_raw": "Thu, 02 Feb 2023 07:55:06 GMT",
        "date": "2023-02-02",
        "url": "https://www.agi.it/politica/rss",
        "news_url": "https://www.agi.it/politica/news/2023-02-02/cospito-la-difesa-di-donzelli-informativa-non-secretata-ne-classificata-19916858/",
        "subtitle": "",
        "content": "AGI -&nbsp;L'informativa urgente in Parlamento del Guardasigilli Carlo Nordio non 'placa' lo scontro tra Pd - sostenuto anche dalle altre forze di opposizione - e Fratelli d'Italia. Anzi, al Senato il clima si fa subito incandescente e a nulla valgono i richiami all'ordine del presidente Ignazio La Russa, con un crescendo di tensione che sfocia nell'abbandono dell'Aula da parte dei senatori dem e di altri esponenti delle forze di minoranza. \nIl sottosegretario alla Giustizia Andrea Delmastro, in due interviste - rilasciate al 'Corriere della Sera' e al 'Messaggero' - ribadisce che non ha intenzione di dimettersi e che i contenuti della relazione del Dap su Cospito \"non sono classificati, né&nbsp;secretati e nemmeno riservati>\". \n\"Non c'è&nbsp;motivo di dimettersi - osserva Delmastro - su richiesta esplicita di un parlamentare ho dato conto di un'informativa riservata che non è&nbsp;secretata né classificata\". \nAlla domanda se abbia sentito la premier Giorgia Meloni, Delmastro risponde: \"Oggi (ieri, ndr). Mi ha chiesto se erano informazioni segrete. Le ho risposto di no. Aggiungo: in un Paese in cui si denuncia che vengono apposti troppi segreti di Stato perché, in un caso in cui i cittadini possono sapere, avrei dovuto comportarmi come chi li vuole tenere al'oscuro?\". \nE a chi gli chiede se dal Guardasigilli Carlo Nordio gli sia stata rivolta la richiesta di un \"passo indietro\">, il sottosegretario risponde: \"No, non lo ha chiesto\", aggiungendo inoltre di non vedere \"il perché\" su una eventuale remissione delle deleghe al Dap. \nE ancora: \"in una democrazia - conclude - un esponente del governo, davanti a domande precise dei parlamentari, non può&nbsp;omettere o negare circostanze a lui note su documenti non segreti\". \nA innescare la miccia, che deflagra in tutto il suo potenziale>, erano state le parole pronunciate dal senatore di FdI Alberto Balboni. Un affondo&nbsp;netto contro il partito del Nazareno: \"Il Pd si è&nbsp;sentito offeso dalla domanda del collega Donzelli, una domanda retorica che non voleva dire che il Pd sta con la mafia. Ma non vi rendete conto che andando in carcere a trovare Cospito avete aperto una voragine alla mafia? Io sono d'accordo che si possa andare in carcere a visitare un detenuto, ma perché&nbsp;dopo avete fatto una conferenza stampa criticando il 41 bis? Avete aperto una voragine\", dice il senatore del partito di Giorgia Meloni, più&nbsp;volte interrotto dalle proteste dei dem, che invocano l'intervento di La Russa. \nChe, però, pur richiamando tutti all'ordine, invita i senatori a lasciar parlare Balboni, \"non censuro nessuno\". Ed è&nbsp;qui che le opposizioni abbandonano l'Aula. Dunque, la tensione resta alta. E nel day after del 'caso Donzelli', culminato nella <a href=\"https://www.agi.it/politica/news/2023-01-31/donzelli-mafia-cospito-fontana-giuri-19893837/\">convocazione del Giurì&nbsp;d'onore</a> da parte del presidente di Montecitorio, lo scontro si sposta al Senato. \"Siamo usciti dall'aula di fronte all'enormità&nbsp;delle parole pronunciate dal senatore Balboni> che ha avuto il coraggio di dire che 'il Pd ha aperto una voragine alla mafia'.&nbsp;Tutto questo senza una parola di censura da parte del presidente La Russa. Inaccettabile. La Meloni si scusi. Ora basta\", tuona la capogruppo dem Simona Malpezzi. \nAl fianco del Pd si schierano la sinistra e i verdi e&nbsp;anche i 5 stelle>. Non il Terzo polo. Che pure non è&nbsp;morbido nei confronti di Donzelli, della maggioranza e del governo: \"Ha ragione chi chiama in causa la presidente del Consiglio. Volete avere una visione dello Stato moderno, con una giustizia liberale, o pensate di rincorrere il giustizialismo forcaiolo di Donzelli e del sottosegretario Delmastro? A voi la scelta\", dice Matteo Renzi in Aula. \nE Carlo Calenda, via social, giudica \"imabarazzante e imbarazzata\" l'informativa di Nordio sul caso Cospito.&nbsp; \nMa cosa ha detto il ministro per lasciare insoddisfatte tutte le opposizioni? Prima alla Camera e poi al Senato il Guardasigilli ha illustrato punto per punto tutta la vicenda che riguarda l'anarchico Alfredo Cospito, in sciopero della fame e detenuto al 41 bis. Ma è&nbsp;sul 'caso Donzelli' che Nordio non entra nel merito: \"C'è&nbsp;un'indagine aperta dalla procura di Roma, questa notizia è&nbsp;un elemento di novità. A questo punto, per doveroso rispetto del lavoro degli inquirenti, non possiamo non tenerne conto\", spiega alla Camera. \nLe opposizioni manifestano tutta la loro insoddisfazione. Al Senato, due ore dopo, Nordio corregge il tiro: \"Non ci pareremo dietro i magistrati di Roma, no ad alibi per dire che ce ne laviamo le mani\", assicura il Guardasigilli, garantendo che riferirà&nbsp;non appena \"l'istruttoria\" avviata da lui stesso sarà&nbsp;conclusa>. \nMa se a Montecitorio la situazione resta nei limiti del dibattito politico, altrettanto non avviene al Senato. Qaunto alla maggioranza, Lega e FI sostengono Nordio, ma non trascendono mai nei toni. Nessun attacco alle opposizioni, così&nbsp;come nessun esplicito riferimento al Caso Donzelli. \nQuesto alla Camera. Il registro cambia a palazzo Madama. Prima il senatore azzurro Zanettin osserva: \"Maggiore prudenza nelle esternazioni sarebbe stata più&nbsp;opportuna\". Poi è&nbsp;il capogruppo leghista Romeo a spingersi un po' oltre: \"Quanto è&nbsp;successo ieri servirà&nbsp;anche a noi della maggioranza da lezione\", e quindi invita \"tutti ad abbassare i toni\". \nInfine il caos, con l'affondo di Balboni. Parole che confermano la linea del governo o, quantomeno, degli esponenti FdI che siedono nell'esecutivo: nessun arretramento. \"Donzelli e Delmastro rimangono al loro posto\", scandisce il capogruppo FdI Tommaso Foti. Concetto già&nbsp;espresso da Matteo Salvini, che però&nbsp;torna ad auspicare che i toni vengano stemperati. Ma è&nbsp;soprattutto il silenzio della premier Meloni a innescare la dura reazione delle opposizioni. \"Dispiace che Meloni faccia finta di niente e se non interviene siamo portati a pensare che abbia approvato quanto accaduto ieri\", dice la capogruppo dem Debora Serracchiani. \nTranchant la pentastellata Vittoria Baldino: \"Ci risulta difficile pensare che un luogotenente della presidente del Consiglio come Donzelli si sia avventurato su questo crinale senza una regia politica, non ci fate ingenui: sappiamo che il mandato politico arriva da palazzo Chigi. E ministro Nordio la sua reticenza ha il sapore della complicità\". \"Affermare in aula che 'il Pd ha aperto una voragine contro la mafia' significa essere manichei e forcaioli>. Ed è&nbsp;la conferma che quella di Donzelli non era voce dal sen fuggita, ma radicato (e fazioso) convincimento\", afferma il dem Enrico Borghi. Intanto alla Camera Pd e M5s presentano una mozione di censura nei confronti del sottosegretario Delmastro perché&nbsp;gli vengano ritirate le deleghe al Dap.&nbsp;",
        "ranked": 2,
        "placed": "Politica",
        "epoch": 1675352721.5153503,
        "language": "IT",
        "source": "AGI"
    },
    {
        "title": "Meloni sul caso Cospito: \"Sfida allo Stato. Serve responsabilità\"",
        "date_raw": "Thu, 02 Feb 2023 06:19:26 GMT",
        "date": "2023-02-02",
        "url": "https://www.agi.it/politica/rss",
        "news_url": "https://www.agi.it/politica/news/2023-02-01/cospito-meloni-sfida-stato-responsabilita-19913830/",
        "subtitle": "",
        "content": "AGI - \"Qui c'è&nbsp;della gente che sfida apertamente lo Stato italiano dicendo che 'o si fa come diciamo noi o rischiate di vedere le vostre macchine messe a fuoco>' e tutto quello che avete visto in questi giorni, gente che dichiara apertamente 'noi colpiremo nel caso in cui le cose non dovessero andare come diciamo noi' che chiede in cambio che l'Italia non applichi il carcere duro verso mafiosi e terroristi\". Il presidente del Consiglio, Giorgia Meloni,&nbsp;interviene in una telefonata in diretta a Stasera Italia su rete 4 per fare il punto sula questione <a href=\"https://www.agi.it/politica/news/2023-02-01/nordio-cospito-41bis-donzelli-delmastro-19908433/\">Cospito</a>.&nbsp; \n\"Lo Stato rimane fermo - aggiunge - perché io credo debba rimanere fermo di fronte alle&nbsp;minacce dei terroristi come a quelle dei mafiosi. Dobbiamo mettere le cose nella loro giusta dimensione capire chi crea il problema e chi non crea il problema. Perché il problema qui non lo ha mica creato il Governo\". \"Il tema non lo abbiamo alimentato noi>\", dice ancora il premier. \nDi fronte a \"una situazione che si surriscaldava, noi abbiamo semplicemente espresso solidarietà e attivato quello che si doveva attivare. Abbiamo fatto il nostro lavoro. Dopodiché è montato questo caso, non per volontà nostra. Si è attivato questo dibattito, ma non lo ha avviato il governo il ministro Nordio ha risposto nel merito. Noi abbiamo portato la vicenda in Cdm per capire quali fossero le condizioni di salute e chiede ai ministri competenti quale fosse la condizione di sicurezza a livello nazionale e internazionale. Questo è il lavoro che ha fatto il Governo\". \n\"Quindi consiglio prudenza, se posso permettermi - conclude - perché poi ho letto titoli di giornale 'Meloni vuol far morire in carcere Cospito' e leggo dichiarazioni di anarchici che dicono 'colpiremo con armi rivoluzionarie'. Consiglio responsabilità\".",
        "ranked": 3,
        "placed": "Politica",
        "epoch": 1675352721.5153518,
        "language": "IT",
        "source": "AGI"
    },
    {
        "title": "Il 'clima da derby' nel centrodestra per il voto alle Regionali ",
        "date_raw": "Thu, 02 Feb 2023 06:12:08 GMT",
        "date": "2023-02-02",
        "url": "https://www.agi.it/politica/rss",
        "news_url": "https://www.agi.it/politica/news/2023-02-02/centrodestra-clima-derby-elezioni-regionali-19911452/",
        "subtitle": "",
        "content": "AGI - I partiti del centrodestra guardano alle Regionali. Perché&nbsp;il voto del 12 e del 13 febbraio sarà&nbsp;una sorta di 'competizione' anche all'interno del centrodestra. I partiti si presentano compatti, con Salvini, Berlusconi e Meloni che domenica a Roma e martedì&nbsp;a Milano si presenteranno uniti>. Ma il clima da 'derby' che si gioca nelle due città&nbsp;lo si scorge pure nelle locandine che rilanciano le kermesse della coalizione. \nQuello dell'Auditorium della Conciliazione nella Capitale annuncia l'intervento di Giorgia Meloni e dei leader del centrodestra, non vengono citati i nomi. E usa lo stesso criterio Forza Italia nella manifestazione in programma nel capoluogo lombardo. \nAnche in Parlamento si registrano distanze nell'alleanza. In Fdi per esempio non tutti, spiega una fonte parlamentare, hanno gradito i distinguo del leghista Romeo <a href=\"https://www.agi.it/estero/news/2023-02-01/ucraina-kiev-mosca-prepara-una-grande-offensiva-24-febbraio-19910358/\">sulla guerra in Ucraina</a> (il presidente dei 'lumbard' al Senato, premettendo che il sostegno a Kiev non è in discussione, ha chiesto di aprire una riflessione). \n<h2>Le reazioni al caso Donzelli</h2> \nE soprattutto la presa di posizione degli alleati sul '<a href=\"https://www.agi.it/politica/news/2023-01-31/donzelli-mafia-cospito-fontana-giuri-19893837/\">caso Donzelli</a>' non è stata compresa. Fratelli d'Italia ha 'blindato' sia il responsabile organizzativo che il sottosegretario alla Giustizia Delmastro. FI e Lega hanno tenuto il punto sulla necessita' di mantenere il 41 bis a Cospito, non risparmiando accuse alle forze dell'opposizione ma hanno lasciato che a risolvere la vicenda siano Fratelli d'Italia e il presidente del Consiglio Meloni. \n\"Devono essere loro a uscirne e prima lo fanno e meglio è\", dice un 'big' della maggioranza. \"Nessuno vuol far saltare poltrone, ma devono darsi una calmata>\", osserva un azzurro. Freddezza alleati? \"Domanda retorica...\", allarga le braccia un 'big' di Fdi. \n\"Forza Italia deve capire - si sfoga un altro esponente di primo piano di Fratelli d'Italia - che non ci possono essere due partiti, uno governista e l'altro no. E anche dalla Lega ci saremmo aspettati un maggior sostegno\". Dopo il caos nell'Aula di Montecitorio per le parole utilizzate da Donzelli il Guardasigilli ha ribadito che <a href=\"https://www.agi.it/politica/news/2023-02-01/nordio-cospito-41bis-donzelli-delmastro-19908433/\">l'articolo 41 bis</a> non si tocca, ma le opposizioni si aspettavano parole più&nbsp;nette riguardo alla divulgazione delle informazioni rivelate ieri dal deputato di FdI, che ha spiegato di averle ricevute dal sottosegretario Delmastro. \n\"C'è&nbsp;un'indagine aperta dalla procura di Roma, per i reati di rivelazione e di utilizzazione del segreto d'ufficio. Questa notizia rappresenta un elemento di novità. A questo punto, per doveroso rispetto del lavoro degli inquirenti, non possiamo non tenerne conto\", ha sottolineato Nordio. Il governo, insomma, ha preso tempo. Anche se il Guardasigilli aggiunge: \"Non ce ne laviamo le mani\". \nL'obiettivo è ora far abbassare la tensione, ma Fdi punta a evitare un 'redde rationem' nel governo. Il presidente del Consiglio, spiegano in FdI, nel frattempo sta ricostruendo quanto è accaduto. \n<h2>Le altre questioni aperte</h2> \nSullo sfondo nel centrodestra restano fibrillazioni sui dossier sul tavolo. Per esempio sul dl carburanti, con FI che chiede a gran forza di modificare il provvedimento. \"Gli esercenti l'attività&nbsp;di vendita al pubblico di carburante per autotrazione, ivi compresi quelli lungo la rete autostradale, entro trenta giorni dalla data di adozione del decreto di cui al comma 2, espongono, presso ogni punto vendita un QRcode di rimando al sito istituzionale>\" del ministero presieduto da Urso, è l'emendamento presentato dagli azzurri. Nella stessa direzione una proposta firmata dalla Lega. Si aspettano ora gli emendamenti del governo che probabilmente arriveranno dopo le Regionali. \nIl governo intanto oggi firmerà&nbsp;gli emendamenti al Milleproroghe. Sul nodo dei balneari (ma è possibile che l'emendamento ad hoc dell'esecutivo arriverà nei prossimi giorni) verrà&nbsp;confermata la linea della proroga della legge delega ma FI e Lega ancora puntano alla proroga delle concessioni.&nbsp;&nbsp;",
        "ranked": 4,
        "placed": "Politica",
        "epoch": 1675352721.5153532,
        "language": "IT",
        "source": "AGI"
    },
    {
        "title": "Renzi sfida Meloni: \"State con Nordio o con Donzelli\"?",
        "date_raw": "Wed, 01 Feb 2023 19:28:14 GMT",
        "date": "2023-02-01",
        "url": "https://www.agi.it/politica/rss",
        "news_url": "https://www.agi.it/politica/news/2023-02-01/renzi-sfida-meloni-nordio-donzelli-19912151/",
        "subtitle": "",
        "content": "AGI - \"Ha ragione chi chiama in causa la presidente del Consiglio. Con noi il giochino di dire 'siete deboli' non funziona\". Matteo Renzi> plana sulla chiusura del suo breve intervento, <a href=\"https://www.agi.it/politica/news/2023-02-01/nordio-cospito-41bis-donzelli-delmastro-19908433/\">dopo l'informativa del guardasigilli al Senato</a>,&nbsp;e lascia partire la stoccata verso Palazzo Chigi. Il leader Iv saluta, tutto sommato, il fatto che il caso Cospito>, le polemiche su <a href=\"https://www.agi.it/politica/news/2023-01-31/antimafia-donzelli-sinistra-incoraggia-cospito-su-41bis-19888105/\">Donzelli e Delmastro></a> pongano \"finalmente, un caso politico\" e ribalta sulla maggioranza, ma su FdI soprattutto, proprio quella scelta di campo evocata in Aula a Montecitorio da Giovanni Donzelli. \n\"Noi siamo per il 41 bis. Non pensiamo che ci si possa sostituire a un magistrato in nome di un ricatto. Siamo dalla parte della legalità, dalla parte della giustizia e allora - incalza - vi chiediamo se c'è&nbsp;o no un contrasto tra l'idea liberale di una destra che sulla giustizia ha una visione garantista, che non vuol dire buonista, e chi invece ne ha una giustizialista, cresciuta nella visione forcaiola espressa ieri\". \"Volete avere una visione dello Stato moderno, con una giustizia liberale, o pensate di rincorrere il giustizialismo forcaiolo di Donzelli e del sottosegretario? A voi la scelta. Noi - scandisce Renzi - stiamo dalla parte del ministro, della Costituzione e della giustizia\". \n\"Fino a oggi la presidente Meloni, molto abile, molto, è&nbsp;stata brava nel fare capire che eventuali difficoltà&nbsp;interne alla sua maggioranza derivavano dai propri alleati, e su questo ha avuto buon gioco a lamentarsi talvolta della Lega, talvolta di FI. È il legittimo gioco delle parti che abbiamo fatto tutti. È la politica\", dice allora Renzi che tende a mettere un cuneo nelle dinamiche della maggioranza facendo osservare che \"stavolta il problema è&nbsp;un altro: tra il ministro della Giustizia, un galantuomo, liberale, eletto con FdI, e due colonne di FdI, che dicono esattamente il contrario di quello che il ministro ha detto sino a oggi\". \n\"C'è&nbsp;un punto politico che vorrei che il Parlamento affrontasse, anziché&nbsp;inseguire costantemente le discussioni del day by day. Via la discussione sul singolo detenuto che tocca ai magistrati. Volete fare la discussione sul 41 bis>? Ci siamo e siamo anche per la legislazione speciale, altro che fandonie sulle trattative. Alla luce di questo però&nbsp;- riprende Renzi - voi della maggioranza abbiate il coraggio di dire che questo tema prima o poi dovrete scioglierlo\". \n\"Perché&nbsp;- aggiunge ancora - o si sta dalla parte del garantismo o si continua a fare ciò&nbsp;che quello stesso sottosegretario che ha passato gli atti in modo a dire poco maldestro ha fatto in questi primi cento giorni: costantemente il controcanto a Nordio\".",
        "ranked": 5,
        "placed": "Politica",
        "epoch": 1675352721.5153542,
        "language": "IT",
        "source": "AGI"
    },
    {
        "title": "Nordio alle Camere: \"Il 41 bis non si tocca\"",
        "date_raw": "Wed, 01 Feb 2023 19:16:10 GMT",
        "date": "2023-02-01",
        "url": "https://www.agi.it/politica/rss",
        "news_url": "https://www.agi.it/politica/news/2023-02-01/nordio-cospito-41bis-donzelli-delmastro-19908433/",
        "subtitle": "",
        "content": "AGI - Il 41 bis non si tocca e per una revoca del regime di carcere duro a favore di Alfredo Cospito>, l'anarchico in sciopero della fame, occorre il parere del giudice. Il ministro della Giustizia, Carlo Nordio>, in un'informativa urgente alla Camera ribadisce che la normativa \"non è&nbsp;mai stata in discussione\" e \"non è&nbsp;trattabile\". \n&nbsp;\"Si può&nbsp;discutere a lungo se sia una norma da mantenere o no, se va applicata agli autori di alcuni reati e non a quelli di altri, ma stabilita una regola, approvata una legge, questa è&nbsp;uguale per tutti\", afferma il guardasigilli, seduto sui banchi del governo con a fianco il ministro dell'Interno, Matteo Piantedosi>, mentre M5s e Pd continuano a chiedere le dimissioni del sottosegretario alla Giustizia,&nbsp;Andrea Delmastro>, e del vicepresidente del Copasir, <a href=\"https://www.agi.it/politica/news/2023-01-31/antimafia-donzelli-sinistra-incoraggia-cospito-su-41bis-19888105/\">Giovanni Donzelli</a>>, che avrebbe ricevuto dal primo informazioni riservate su colloqui in prigione tra Cospito e alcuni boss mafiosi. \n<h2>\"Massima fermezza e determinazione\"</h2> \nSullo stato di salute di un detenuto \"non esiste un 41bis di serie A o di serie B. L'attenzione alla salute di un detenuto, che sia un anarchico-insurrezionalista, un mafioso, o avente un altro orientamento criminale, è&nbsp;una questione etica, un dovere istituzionale e costituzionale\", ha sottolineato Nordio, avvertendo che occorre mantenere \"massima fermezza e determinazione, spero all'unanimità, da parte dello Stato\" di fronte a \"intimidazioni\", \"attentati e atti vandalici\". \"Apriremmo una diga a una serie di pressioni nei confronti dello Stato da parte di altri detenuti che si trovano nelle stesse condizioni se dovessimo mutare le condizioni di 41bis per Cospito, per lo stato di salute\", ha aggiunto. \nAlfredo Cospito \"ora è&nbsp;detenuto nel carcere di Opera sotto strettissimo monitoraggio, con la massima tutela e attenzione\", ha proseguito il ministro, rilevando&nbsp;che quella di Opera \"è&nbsp;la migliore struttura carcerosanitaria\". Nordio ha anche ricordato come la \"Asl di Sassari\" - città&nbsp;dove era detenuto Cospito fino a lunedì&nbsp;scorso - \"aveva definito l'esito della situazione sanitaria del detenuto accettabile, con discrete condizioni, ma, venuto meno un paramentro elettrolitico, per la massima tutela Cospito è&nbsp;stato inviato 'in die', nello stesso giorno, a Milano Opera\".&nbsp; \n\"Abbiamo acquisito il parere della Direzione nazionale antimafia e antiterrorismo>, attendiamo quello del pg di Torino che lo invierà&nbsp;domani\", ha aggiunto Nordio a proposito dell'istanza di revoca.&nbsp;&nbsp;\"Lo dico con chiarezza assoluta: il 41bis non si tocca\", ha poi ribadito Nordio nella successiva informativa al Senato. \n<h2>\"Caso Donzelli? C'è un'indagine in corso\"</h2> \n- Boato di protesta delle opposizioni in Aula subito dopo le parole con cui il Guardasigilli Carlo Nordio non ha di fatto risposto sul cosiddetto 'caso Donzelli', ovvero la rivelazione di conversazioni in carcere tra l'anarchico Alfredo Cospito e alcuni esponenti della 'Ndrangheta e Camorra, tutti in regime di 41 bis, citate ieri in Aula dal deputato di FdI. Il ministro ha spiegato di non poter rispondere in merito in quanto è&nbsp;stato aperto un fascicolo da parte della procura. Di fronte a queste parole, le opposizioni hanno vistosamente protestato con un boato, e sono state subito riprese dal presidente Fontana.&nbsp; \nA proposito del caso Donzelli, Nordio ha ricordato che \"C'è&nbsp;un'indagine aperta dalla procura di Roma, questa notizia è&nbsp;un elemento di novita'. A questo punto, per doveroso rispetto del lavoro degli inquirenti, non possiamo non tenerne conto\". Una risposta ritenuta evasiva dall'opposizione, che ha reagito con un boato. Delmastro oggi ha negato che le informazioni fornite a Donzelli fossero riservate.>&nbsp;Donzelli, ha spiegato il sottosegretario ai cronisti,&nbsp;\"mi ha fatto delle domande precise, se fosse stato Giachetti avrei risposto in uguale misura. Se avessi avuto un question time sarei stato tenuto a riferire in maniera più&nbsp;articolata. L'alternativa era dire 'no, non ci sono emergenze' e avrei mentito oppure dire 'non so' e avrei omesso. Io non mento e non ometto\". \n\"Non vi era ancora nessuna segretezza, alcuna classificazione su quella relazione. Quando Donzelli mi ha chiesto conferma su alcune informazioni pubblicate sui giornali su Cospito e io ho risposto per quel che mi ricordavo sulla vicenda. Se un deputato mi chiede io rispondo dicendo che di certo Cospito in carcere interloquiva con alcuni boss mafiosi sul 41 bis, e gli dicevano di andare avanti\", ha poi affermato Dalmastro nella puntata di 'Porta a Porta' in onda questa sera. \n<h2>\"Non ci pareremo dietro i magistrati di Roma\"</h2> \n\"In linea di principio tutti gli atti riferibili ai detenuti in regime di 41 bis sono per loro per loro natura sensibili - ha detto Nordio in Aula - ragion per cui, ai fini della loro ostensione, occorre una preventiva verifica e una valutazione del loro contenuto. A partire da questo dato esiste però&nbsp;una pluralità&nbsp;di aspetti che meritano doverosi approfondimenti: bisogna comprendere di che tipo di atti si tratti, quale livello di segretezza essi abbiano, se e chi potesse averne conoscenze e se il destinatario potesse a sua volta divulgarli o condividerli con terzi. Già&nbsp;nella giornata di ieri ho chiesto al mio capo di gabinetto di ricostruire quanto è&nbsp;accaduto: questi quesiti attengono ad una materia complessa, delicata e suscettibile per alcuni aspetti di diverse interpretazioni\". \n\"Non ci pareremo dietro i magistrati di Roma, no alibi per dire che ce ne laviamo le mani\", ha quindi proseguito il ministro in Senato, \"va da sé&nbsp;che questo ministro, non appena esaurita l'istruttoria, si presenterà, se richiesto, nelle sedi opportune. I&nbsp;limiti procedurali vanno rispettati, capiremo questi limiti e quando finiremo la nostra istruttoria riferirò\" \n<h2>Il vicepresidente del Copasir: \"Non ho violato segreti\"</h2> \n\"Quello che ho riferito non erano intercettazioni ma una conversazione captata in carcere e inserita in una relazione del ministro della Giustizia del cui contenuto, in quanto parlamentare, potevo essere messo a conoscenza. Paradossale che i parlamentari del PD, invece di spiegare perché&nbsp;sono andati a trovare Cospito e cosa pensano del 41 bis, attacchino me\", si è difeso Donzelli in un'intervista al 'Corriere della sera', \"non ho divulgato intercettazioni ma ho parlato di quanto riportato in una relazione al ministero di Giustizia di cui, in quanto parlamentare, potevo conoscere il contenuto. non ho violato segreti\". \n\"Non mi hanno dato nessun documento riservato. Volendo approfondire la vicenda Cospito, ho chiesto notizie dettagliate al sottosegretario Andrea Delmastro\", ha detto ancora Donzelli, \"io ho chiesto solo ai parlamentari del Pd di essere chiare sul tema del 41 bis e nello specifico di Cospito al 41 bis. Loro balbettano. Usciti dal carcere, hanno detto che la pena deve essere umana. Ma Cospito non patisce alcun trattamento disumano. Si scusino loro. Con gli italiani. Cospito sta facendo una battaglia per tutti i detenuti che vivono il suo stesso regime carcerario e i mafiosi fanno il tifo per lui\".&nbsp; \n<h2>Le reazioni dell'opposizione</h2> \nNel dibattito seguito all'informativa di Nordio, M5s e Pd hanno continuato a chiedere le dimissioni di Donzelli e Dalmastro.&nbsp;\"Se oggi siamo qui é&nbsp;perché&nbsp;la maggioranza e il governo per l'ennesima volta hanno dato dimostrazione della mancanza del senso delle istituzioni, quanto è accaduto ieri è&nbsp;al limite della farsa e dispiace che di questa inadeguatezza abbiate dato prova nel giorno in cui si discuteva dell'Antimafia e tuttte le forze politiche avrebbero dovuto dimostrare unità\", ha affermato la deputata pentastellata Vittoria Baldino>,&nbsp;\"Donzelli ha recitato una sceneggiata, strumentalizzando il caso Cospito e usandolo come clava politica per colpire le opposizioni. Ma ancor più&nbsp;grave è&nbsp;la condotta del sottosegretario Delmastro. Siamo a chiedere le dimissioni di Donzelli da vicepresidente del Copasir e la revoca delle deleghe a Delmastro\", ha aggiunto.&nbsp; \n\"Quello che è&nbsp;accaduto ieri è&nbsp;di una gravità&nbsp;inaudita. Da questi comportamenti viene messa in pericolo la sicurezza nazionale\", dice la capogruppo del Pd alla Camera, Debora Serracchiani>, \"basterebbe questo ad allontanare dai ruoli che ricoprono sia Delmastro e Donzelli. L'uso che e' stato fatto di quelle informazioni ha minato il rapporto fra istituzioni dello stato e fra maggioranza e opposizione\".&nbsp;\"Dispiace che Meloni faccia finta di niente e se non interviene siamo portati a pensare che abbia approvato quanto accaduto ieri\", ha aggiunto Serracchiani. \n\"L'intervento di Nordio è&nbsp;molto deludente. Doveva dire qualcosa, qualsiasi cosa. Non lo ha fatto. L'imbarazzo è&nbsp;evidente, la debolezza anche\",&nbsp;scrive su Twitter il leader di Azione Carlo Calenda>, che suggerisce a Dalmastro \"dignitose dimissioni\". \n<h2>Scarpinato chiede le dimissioni del ministro</h2> \nIl senatore pentastellato Roberto Scarpinato, una volta conclusa l'informativa a Palazzo Madama, ha chiesto a Nordio di dimettersi. \"Il suo sottosegretario ha bellamente confessato alla stampa di aver rivelato notizie acquisite grazie al suo ruolo istituzionale e che non aveva nella sua disponibilità&nbsp;personale. Lei come ex magistrato sa benissimo che dovevano essere coperte dal massimo segreto\", ha attaccato Scarpinato, \" \n\"Lei non solo è&nbsp;un ministro non in grado di mantenere la tenuta dei segreti rilevanti del suo ufficio, ma non ha la forza politica e l'autorevolezza per fare l'unica cosa da fare: chiamarsi Delmastro e chiedergli gentilmente di rassegnare le dimissioni. Abbiamo un grave problema: lei non è&nbsp;in grado di assolvere alle sue funzioni e, nell'interesse dello Stato, dovrebbe valutare se rassegnare le sue dimissioni\", ha concluso il senatore. \n<h2>Renzi: \"Vicenda surreale, 41 bis ha salvato l'Italia\"</h2> \n\"Questa è&nbsp;effettivamente una vicenda surreale, non la prima dell'inizio della legislatura. Sembriamo specializzati nell'inseguire gli argomenti suggeriti da media\", afferma Matteo Renzi nel suo intervento al Senato,&nbsp;sottolineando che il suo ulteriore sviluppo muove da \"un intervento sguaiato e del tutto fuori luogo di Donzelli\". \n&nbsp;\"Credo che il 41 bis abbia salvato l'Italia e il dibattito dovrebbe renderci orgogliosi della politica, perché&nbsp;è&nbsp;stata la politica a sconfiggere la mafia\", ha proseguito l'ex premier, \"quando vai a votare la legge istitutiva dell'Antimafia non ti metti ad attaccare gli avversari accusandoli di non essere lo Stato. Sapete chi non è&nbsp;lo Stato? Chi in questo Paese utilizza materiale riservato per attaccare gli avversari\". \nIl leader di Italia Viva&nbsp;rende chiaro, pur non facendo i nomi, che si rivolge a Donzelli e Delmastro quando aggiunge: \"Spiegatelo al vicepresidente del Copasir, spiegatelo al sottosegretario alla Giustizia\". \"C'e' un rispetto delle istituzioni - annota ancora l'ex presidente del Consiglio - che prima o poi vi porterà&nbsp;a dare conto di quello che avete fatto in questo passaggio\".",
        "ranked": 6,
        "placed": "Politica",
        "epoch": 1675352721.5153553,
        "language": "IT",
        "source": "AGI"
    },
    {
        "title": "\"Non arretriamo davanti alle minacce\", ribadisce Meloni",
        "date_raw": "Wed, 01 Feb 2023 14:11:37 GMT",
        "date": "2023-02-01",
        "url": "https://www.agi.it/politica/rss",
        "news_url": "https://www.agi.it/politica/news/2023-02-01/meloni-cospito-tg2-carcere-opera-19905799/",
        "subtitle": "",
        "content": "AGI - \"Tengo ad esprimere totale solidarietà&nbsp;al giornalista Stefano Fumagalli> e alla troupe del Tg2 per l'aggressione subita ieri davanti al carcere di Opera. Ringrazio le Forze dell'ordine per essere intervenute evitando il peggio. Non arretriamo davanti a intimidazioni e minacce\". Lo scrive la presidente del Consiglio, Giorgia Meloni>, sui social network. Il penitenziario di Opera, nel Milanese, è la struttura dove è stato trasferito l'anarchico Alfredo Cospito>, detenuto al 41 bis per reati di terrorismo e in sciopero della fame. \nFumagalli, in collegamento con l'edizione delle 20.30 del notiziario, aveva&nbsp;raccontato di aver cercato di avvicinarsi con l'operatore a “una ventina di persone a volto coperto” che \"lanciavano oggetti e petardi contro il carcere\". Una volta visti da costoro, \"siamo diventati a nostro volta oggetto del lancio di pietre e petardi, siamo stati inseguiti&nbsp;da persone a volto coperto, siamo riusciti a fuggire rapidamente ma sono stati momenti di alta tensione\", aveva spiegato il cronista. \nFumagalli ha ricevuto una telefonata della Camera dei deputati, Lorenzo Fontana>, che ha espresso la sua solidatietà \"per l'ignobile aggressione subita\". \"Quanto avvenuto è&nbsp;un fatto grave e da non sottovalutare\", ha aggiunto Fontana,&nbsp;\"auspico che gli autori di tale gesto vengano prontamente individuati\".&nbsp;",
        "ranked": 7,
        "placed": "Politica",
        "epoch": 1675352721.5153568,
        "language": "IT",
        "source": "AGI"
    },
    {
        "title": "Mattarella rassicura: \"Uniti sapremo superare anche la guerra\" ",
        "date_raw": "Wed, 01 Feb 2023 10:12:00 GMT",
        "date": "2023-02-01",
        "url": "https://www.agi.it/politica/rss",
        "news_url": "https://www.agi.it/politica/news/2023-02-01/mattarella-rassicura-ucraina-uniti-superare-guerra-19901747/",
        "subtitle": "",
        "content": "AGI - \"Insieme a tutti i nostri partner, in uno spirito di autentica solidarietà europea, sapremo superare anche le sfide che l'aggressione russa all'Ucraina ha portato alla sicurezza ed alla prosperità globali>, assumendo le decisioni necessarie perché l'Unione Europea sappia rispondere con rapidità ed efficacia alle sfide dei nostri tempi\". Cosi' il presidente della Repubblica Sergio Mattarella, in un messaggio diffuso in occasione dell'entrata in vigore del Trattato del Quirinale con la Francia. \n\"Il Trattato che oggi entra in vigore è animato da una comune visione del futuro, che consentirà a Francia e Italia non soltanto di rendere ancora più solidi i vincoli di amicizia che le uniscono, ma di stimolare un ulteriore consolidamento del processo di integrazione del nostro continente ed un rafforzamento delle nostre istituzioni comuni\" ha spiegato il presidente della Repubblica, Sergio Mattarella, in occasione dell'entrata in vigore del Trattato del Quirinale. \"Con l'entrata in vigore del Trattato del Quirinale, Francia e Italia sono ancora più unite, in Europa e nel mondo, per difendere e promuovere i valori fondanti delle nostre società: la pace, la libertà, i diritti umani, un progresso economico e sociale sostenibile, nel rispetto dell'ambiente naturale del pianeta\", sottolinea il capo dello Stato.",
        "ranked": 8,
        "placed": "Politica",
        "epoch": 1675352721.515358,
        "language": "IT",
        "source": "AGI"
    },
    {
        "title": "\"100 azioni in 100 giorni\", il video-bilancio del premier Meloni ",
        "date_raw": "Tue, 31 Jan 2023 20:12:00 GMT",
        "date": "2023-01-31",
        "url": "https://www.agi.it/politica/rss",
        "news_url": "https://www.agi.it/politica/news/2023-01-31/100-azioni-100-giorni-19897017/",
        "subtitle": "",
        "content": "AGI - Passa in rassegna a trecentosessanta gradi le principali - e praticamente tutte - realizzazioni del governo nei suoi primi cento giorni. Seduta, con lo stemma di Palazzo Chigi alle spalle, e le bandiere di Italia e Europa al fianco, Giorgia Meloni stila il suo bilancio dei suoi primi cento giorni e alla fine lancia la chiave di lettura per quelli futuri: \"Potevamo fare di più? Si può sempre fare di più. Si deve sempre fare di più e meglio ma io sono soddisfatta - sottolinea - del fatto che non sia passato neanche un giorno, sabati, domeniche, feste comprese, senza che abbiamo almeno tentato di dare una risposta. Sempre dalla parte dell'Italia\".&nbsp; \n \nUn video sui social, dunque, per spiegare ancora una volta direttamente le principali realizzazioni del governo e, in sostanza, rispondere anche a chi si dimostra più esigente verso Palazzo Chigi. \"Potevamo fare di più?\", domanda lo stesso presidente del Consiglio per volgere quel dubbio in stimolo verso il futuro e dirsi comunque \"soddisfatta\" del cammino svolto sin qui. \nE dunque, parola a \"100 azioni in 100 giorni\", come titola il videomessaggio nel quale Meloni passa in rassegna praticamente tutto. Si va dall'avere \"proiettato l'Italia come nazione di nuovo protagonista a livello internazionale\", all'avere \"cominciato a difendere i nostri confini dai trafficanti di essere umani\". Dall'Italia che \"difende le sue infrastrutture, il suo marchio, le sue eccellenze\", all'investimento \"di 30 miliardi&nbsp;per abbassare il prezzo delle bollette per famiglie e imprese\". E poi ancora, ma non solo, dall'avere \"impresso un cambio di passo dello Stato nel contrasto all'illegalità\", alla sottolineatura che assume un sapore particolare in tempi di confronto su riforme e Autonomia, quando Meloni rivendica che \"abbiamo voluto stabilire il principio che ogni cittadino, ogni Comune, ogni territorio deve avere la stessa attenzione\".&nbsp;",
        "ranked": 9,
        "placed": "Politica",
        "epoch": 1675352721.5153594,
        "language": "IT",
        "source": "AGI"
    },
    {
        "title": "Tesseramento Pd a rischio, asticella fissata a 200 mila",
        "date_raw": "Tue, 31 Jan 2023 19:52:41 GMT",
        "date": "2023-01-31",
        "url": "https://www.agi.it/politica/rss",
        "news_url": "https://www.agi.it/politica/news/2023-01-31/tesseramento-pd-rischio-asticella-fissata-200-mila-19896893/",
        "subtitle": "",
        "content": "AGI - La soglia di galleggiamento è fissata a 200 mila tessere>. Al di sotto di questa asticella si potrebbe parlare di 'flop' >della campagna di tesseramento al Partito Democratico, spiegano fonti parlamentari del Pd: \"è da questa soglia che si può&nbsp;ripartire\", spiegano. Lo stop al tesseramento è scattato oggi alle 12,00, ma ci vorranno giorni perchè dalle regioni arrivino tutti i dati. Non prima delle primarie, comunque. \nI pronostici, tuttavia, sembrano penalizzare i dem>. C'è da considerare il sistema di voto online, viene spiegato, che demanda alle singole federazioni regionali il compito di promuovere il tesseramento e raccogliere i dati. Da quest'anno, infatti, ci si iscrive solo online. Una scelta improntata alla trasparenza, con l'obiettivo non dichiarato di fare fuori i 'capibastone'&nbsp;locali e favorire in tal modo l'iniziativa del singolo. Fra i parlamentari Pd, pero', c'è chi teme che la 'smaterializzazione'&nbsp;del procedimento possa portare le persone ad allontanarsi ulteriormente. Altri la vedono in modo diverso: il Pd paga il clima che gli si è andato a creare attorno, è il ragionamento, con la manovra a tenaglia di Movimento 5 Stelle e Terzo Polo organizzata per erodere il consenso dei dem. Che questa tenaglia esista o meno, di fatto non produce effetti positivi il caso Giarrusso, su cui i social si sono scatenati nelle ultime ore e che ha provocato l'addio, anzi \"adieux\", di un sostenitore dem come Alessandro Gassman. \nE Matteo Renzi ne approfitta per lanciare il suo affondo nei confronti del candidato alla segreteria Stefano Bonaccini, dato per favorito dallo stesso Renzi: \"Il Pd del mio amico Bonaccini ha deciso nello stesso giorno di attaccare il Jobs Act per accogliere nel suo seno l'ex grillino Giarrusso: contenti loro, contenti tutti\". Per Renzi, il Pd lascia cosi' al Terzo Polo un \"enorme spazio riformista\". Che l'ex premier intende occupare annunciando la nascita del Partito dei Riformisti, in tandem con Carlo Calenda, e lanciando la campagna per il tesseramento 'Scelta' con la quale punta a coinvolgere diecimila cittadini entro luglio. Date queste condizioni, dunque, se si arriva a 200 mila tessere si potrà&nbsp;parlare di un risultato positivo. \nQuesto nonostante negli anni il numero di iscritti al Pd si sia andato progressivamente ma inesorabilmente restringendo>. Nel 2021 sono stati 320 mila gli iscritti, 150 mila in meno rispetto a dieci anni prima, quando si fermarono a 467.045; numero che lievitò nel 2013, anno del congresso, a 535.959 a causa del fatto che, con deroga regolamentare, si consentì&nbsp;l'iscrizione fino al giorno del voto nei circoli (deroga che, sulla base delle polemiche esplose allora, si è deciso di non ripetere). Nel 2008 si parlò di 850.000 iscritti, ma su questo dato manca la certificazione. \nA dare ossigeno al tesseramento del Pd potrebbe essere proprio il congresso in corso, come visto in altri frangenti. Dai territori, arrivano al quartier generale dem datti incoraggianti riguardanti le regioni del Sud, di solito meno \"sollecite\" nel lavoro di tesseramento. \"Succede sempre quando c'è un confronto congressuale\", spiega una fonte Pd facendo riferimento alla spinta che arriva dalle mozioni in campo nei confronti di elettori, simpatizzanti, associazioni e gruppi sociali di riferimento. \"Avremo sorprese. Positive\", dice il responsabile organizzazione del Pd, Stefano Vaccari: \"Registreremo un dato significativo - seppure in calo rispetto agli oltre 320 mila iscritti del 2021, che dimostrerà&nbsp;che il Partito democratico resta il più grande partito italiano, quello più&nbsp;radicato sul territorio, quello con più circoli. Ed è un dato che si andrà a affiancare a quello, reso noto la scorsa settimana, che rileva il Pd come il partito più scelto nel 2 per mille dai contribuenti\". \nIntanto, pero', uno dei candidati alla segreteria del partito chiede di vederci chiaro sull'andamento del tesseramento in Campania: \"Nelle ultime ore ci sono arrivate notizie di un tesseramento un po' 'dilatato' in Campania, quindi vogliamo vedere con chiarezza se c'è stata la massima trasparenza\", dice Gianni Cuperlo: \"Questo è un congresso importante, secondo me il più&nbsp;importante della storia del Pd e affinché&nbsp;sia anche utile, oltre che importante, c'è bisogno che le regole siano chiare e rispettate da tutti. Domani chiederemo alla commissione di garanzia\". Chi è impegnato a garantire la correttezza della campagna congressuale in questi giorni rileva che \"c'è una grande effervescenza nelle regioni del Sud, di solito meno reattive sul fronte delle tessere. è un fenomeno fisiologico, che vediamo sempre in concomitanza con un confronto interno\". Un segnale positivo arriva da Articolo Uno. Secondo quanto si apprende da fonti parlamentari, dei circa 13 mila iscritti al partito di Bersani e Speranza, in novemila hanno aderito al percorso ccon il Partito democratico.&nbsp;",
        "ranked": 10,
        "placed": "Politica",
        "epoch": 1675352721.515361,
        "language": "IT",
        "source": "AGI"
    }
]
