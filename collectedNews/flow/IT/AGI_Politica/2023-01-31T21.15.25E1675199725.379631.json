[
    {
        "title": "Tesseramento Pd a rischio, asticella fissata a 200 mila",
        "date_raw": "Tue, 31 Jan 2023 19:52:41 GMT",
        "date": "2023-01-31",
        "url": "https://www.agi.it/politica/rss",
        "news_url": "https://www.agi.it/politica/news/2023-01-31/tesseramento-pd-rischio-asticella-fissata-200-mila-19896893/",
        "subtitle": "",
        "content": "AGI - La soglia di galleggiamento è fissata a 200 mila tessere>. Al di sotto di questa asticella si potrebbe parlare di 'flop' >della campagna di tesseramento al Partito Democratico, spiegano fonti parlamentari del Pd: \"è da questa soglia che si può&nbsp;ripartire\", spiegano. Lo stop al tesseramento è scattato oggi alle 12,00, ma ci vorranno giorni perchè dalle regioni arrivino tutti i dati. Non prima delle primarie, comunque. \nI pronostici, tuttavia, sembrano penalizzare i dem>. C'è da considerare il sistema di voto online, viene spiegato, che demanda alle singole federazioni regionali il compito di promuovere il tesseramento e raccogliere i dati. Da quest'anno, infatti, ci si iscrive solo online. Una scelta improntata alla trasparenza, con l'obiettivo non dichiarato di fare fuori i 'capibastone'&nbsp;locali e favorire in tal modo l'iniziativa del singolo. Fra i parlamentari Pd, pero', c'è chi teme che la 'smaterializzazione'&nbsp;del procedimento possa portare le persone ad allontanarsi ulteriormente. Altri la vedono in modo diverso: il Pd paga il clima che gli si è andato a creare attorno, è il ragionamento, con la manovra a tenaglia di Movimento 5 Stelle e Terzo Polo organizzata per erodere il consenso dei dem. Che questa tenaglia esista o meno, di fatto non produce effetti positivi il caso Giarrusso, su cui i social si sono scatenati nelle ultime ore e che ha provocato l'addio, anzi \"adieux\", di un sostenitore dem come Alessandro Gassman. \nE Matteo Renzi ne approfitta per lanciare il suo affondo nei confronti del candidato alla segreteria Stefano Bonaccini, dato per favorito dallo stesso Renzi: \"Il Pd del mio amico Bonaccini ha deciso nello stesso giorno di attaccare il Jobs Act per accogliere nel suo seno l'ex grillino Giarrusso: contenti loro, contenti tutti\". Per Renzi, il Pd lascia cosi' al Terzo Polo un \"enorme spazio riformista\". Che l'ex premier intende occupare annunciando la nascita del Partito dei Riformisti, in tandem con Carlo Calenda, e lanciando la campagna per il tesseramento 'Scelta' con la quale punta a coinvolgere diecimila cittadini entro luglio. Date queste condizioni, dunque, se si arriva a 200 mila tessere si potrà&nbsp;parlare di un risultato positivo. \nQuesto nonostante negli anni il numero di iscritti al Pd si sia andato progressivamente ma inesorabilmente restringendo>. Nel 2021 sono stati 320 mila gli iscritti, 150 mila in meno rispetto a dieci anni prima, quando si fermarono a 467.045; numero che lievitò nel 2013, anno del congresso, a 535.959 a causa del fatto che, con deroga regolamentare, si consentì&nbsp;l'iscrizione fino al giorno del voto nei circoli (deroga che, sulla base delle polemiche esplose allora, si è deciso di non ripetere). Nel 2008 si parlò di 850.000 iscritti, ma su questo dato manca la certificazione. \nA dare ossigeno al tesseramento del Pd potrebbe essere proprio il congresso in corso, come visto in altri frangenti. Dai territori, arrivano al quartier generale dem datti incoraggianti riguardanti le regioni del Sud, di solito meno \"sollecite\" nel lavoro di tesseramento. \"Succede sempre quando c'è un confronto congressuale\", spiega una fonte Pd facendo riferimento alla spinta che arriva dalle mozioni in campo nei confronti di elettori, simpatizzanti, associazioni e gruppi sociali di riferimento. \"Avremo sorprese. Positive\", dice il responsabile organizzazione del Pd, Stefano Vaccari: \"Registreremo un dato significativo - seppure in calo rispetto agli oltre 320 mila iscritti del 2021, che dimostrerà&nbsp;che il Partito democratico resta il più grande partito italiano, quello più&nbsp;radicato sul territorio, quello con più circoli. Ed è un dato che si andrà a affiancare a quello, reso noto la scorsa settimana, che rileva il Pd come il partito più scelto nel 2 per mille dai contribuenti\". \nIntanto, pero', uno dei candidati alla segreteria del partito chiede di vederci chiaro sull'andamento del tesseramento in Campania: \"Nelle ultime ore ci sono arrivate notizie di un tesseramento un po' 'dilatato' in Campania, quindi vogliamo vedere con chiarezza se c'è stata la massima trasparenza\", dice Gianni Cuperlo: \"Questo è un congresso importante, secondo me il più&nbsp;importante della storia del Pd e affinché&nbsp;sia anche utile, oltre che importante, c'è bisogno che le regole siano chiare e rispettate da tutti. Domani chiederemo alla commissione di garanzia\". Chi è impegnato a garantire la correttezza della campagna congressuale in questi giorni rileva che \"c'è una grande effervescenza nelle regioni del Sud, di solito meno reattive sul fronte delle tessere. è un fenomeno fisiologico, che vediamo sempre in concomitanza con un confronto interno\". Un segnale positivo arriva da Articolo Uno. Secondo quanto si apprende da fonti parlamentari, dei circa 13 mila iscritti al partito di Bersani e Speranza, in novemila hanno aderito al percorso ccon il Partito democratico.&nbsp;",
        "ranked": 1,
        "placed": "Politica",
        "epoch": 1675196125.9683762,
        "language": "IT",
        "source": "AGI"
    },
    {
        "title": "Il caso Donzelli finisce al Giurì d'onore",
        "date_raw": "Tue, 31 Jan 2023 19:28:55 GMT",
        "date": "2023-01-31",
        "url": "https://www.agi.it/politica/rss",
        "news_url": "https://www.agi.it/politica/news/2023-01-31/donzelli-mafia-cospito-fontana-giuri-19893837/",
        "subtitle": "",
        "content": "AGI - Si abbatte la bufera su <a href=\"https://www.agi.it/politica/news/2023-01-31/antimafia-donzelli-sinistra-incoraggia-cospito-su-41bis-19888105/\">Giovanni Donzelli</a>. Diventano un caso le sue parole, pronunciate in Aula della Camera, su documenti che dimostrerebbero contatti in carcere tra l'anarchico Alfredo Cospito, sottoposto al regime duro del 41 bis, con esponenti della 'Ndrangheta e della Camorra, colloqui messi in relazione dal deputato con la visita che lo scorso 12 gennaio parlamentari del Pd, guidati dalla capogruppo Debora Serracchiani, hanno fatto proprio all'anarchico in sciopero della fame. \nUn caso dai contorni delicati che arriva fin nelle stenze del Guardasigilli, che chiede chiarezza. Ma dell'accaduto, al centro della bagarre scoppiata dentro e fuori dall'Aula e proseguita per l'intera giornata, si occuperà&nbsp;anche il Giurì&nbsp;d'onore, convocato dal presidente di Montecitorio Lorenzo Fontana> su richiesta del Pd e che avrà&nbsp;il compito di fare luce. \nDonzelli, difeso dal suo capogruppo Tomasso Foti e dalla Lega attraverso una telefonata del leader in persona e vicepremier, Matteo Salvini, però&nbsp;non mostra timore, si dice pronto ad affrontare il Giurì&nbsp;d'onore e non ha nessuna intenzione di fare marcia indietro, nonostante la reiterata richiesta dem di chiedere scusa. Tra l'altro, di quanto pronunciato in Aula Donzelli dovra' rispondere anche davanti a un magistrato, visto che i dem, per \"difendere la nostra onorabilita'\", annunciano che intraprenderanno la via giudiziaria. \nMa riavvolgiamo il nastro: l'Aula sta discutendo la proposta di legge sull'istituzione, come avviene ad ogni avvio di legislatura, della commissione Antimafia. E' metà&nbsp;mattinata: interviene Donzelli e sin dalle prime parole l'aria nell'emiciclo si fa tesa. \"I mafiosi hanno il terrore del 41-bis\" e ora \"c'è&nbsp;una nuova strada che sta tentando la mafia per far cedere lo Stato sul 41-bis, un nuovo personaggio, un influencer che la mafia sta utilizzando\". \nE' l'anarchico Cospito, che starebbe conducendo la sua battaglia contro il carcere duro per la mafia e i terroristi. Ebbene, il deputato di FdI prosegue citando dei documenti \"che sono presenti al ministero della Giustizia\" secondo cui l'anarchico in carcere a Sassari avrebbe avuto dei colloqui con esponenti della 'Ndrangheta e della Camorra che lo avrebbero esortato a proseguire sulla strada intrapresa. \nMa il punto cruciale dell'intervento di Donzelli è&nbsp;alla fine: \"Il 12 gennaio 2023, mentre parlava con i mafiosi, Cospito incontrava anche i parlamentari Serracchiani, Verini, Lai e Orlando, che andavano a incoraggiarlo nella battaglia\" contro il 41 bis. \"Allora, voglio sapere, se questa sinistra sta dalla parte dello Stato o dei terroristi con la mafia>\".&nbsp; \nIl Pd insorge, pretende le scuse, ne chiede le dimissioni da vicepresidente del Copasir (ruolo che, per i dem, rende ancor più&nbsp;\"gravi\" le sue parole), invoca un'informativa urgente del ministro Nordio e la convocazione del Giurì&nbsp;d'onore. Con i dem si schierano tutte le forze di opposizione (seppur con sfumature iniziali diverse ravvisabili negli interventi di alcuni M5s). \nMa Donzelli continua a tirare dritto: per il deputato è&nbsp;al contrario il Pd che deve chiarire la sua posizione sul 41 bis. Ma ormai lo tsunami è&nbsp;scoppiato e lo stesso presidente Fontana, pur stigmatizzando quanto accaduto in Aula, dove \"si è&nbsp;oltrepassato il limite del rispetto\", ravvisa la necessità&nbsp;di fare luce per \"una opportuna soluzione della vicenda\". \nAl termine di una giornata convulsa, interviene direttamente il Guardasigilli - che tra l'altro riferirà&nbsp;domani in Aula proprio sul caso Cospito - dando mandato al suo capo di gabinetto \"di ricostruire con urgenza quanto accaduto\". Ma accanto alla pura cronaca dei fatti, per i deputati delle opposizioni dietro alle parole di Donzelli si nasconderebbe altro. Innanzitutto \"non certo uno scivolone ma un sabotaggio politico\", tuona Marco Grimaldi di Avs. \nIn altre parole, l'intervento del deputato di FdI sarebbe stato deciso, voluto e in un certo senso pianificato e lo dimostrerebbe, spiega Grimaldi, il fatto che il discorso era scritto. In Aula, tra i tanti interventi, c'è&nbsp;chi ipotizza che le informazioni in possesso di Donzelli sui contatti di Cospito in carcere provengano direttamente da colleghi di partito che siedono nel sottogoverno. O, ancor peggio, che Donzelli abbia violato il segreto di atti in possesso del Copasir. Ma lui smentisce. \nE c'è&nbsp;chi poi, dalle opposizioni, fa notare la freddezza con cui gli alleati, FI e Lega, hanno affrontato tutta la vicenda. Ma anche in questo caso Donzelli smentisce: \"La maggioranza è&nbsp;compatta, nessuna tensione\". Anche se in serata Salvini glissa: \"Mi appassiona poco la bega parlamentare. Ho espresso solidarietà&nbsp;a Donzelli, però&nbsp;penso che l'Italia dalla politica si aspetti altro\". \nStop. Fonti parlamentari di maggioranza parlano di contatti ripetuti nella giornata tra il capogruppo Foti e alcuni ministri ai vertici del partito di via della Scrofa. Ma dall'esecutivo non arriva alcuna parola pubblica. Nonostante a più&nbsp;riprese il Pd, e poi le altre forze di opposizione, chiedano che la prmier in persona, Giorgia Meloni, si scusi, chiarisca e prenda le distanze.",
        "ranked": 2,
        "placed": "Politica",
        "epoch": 1675196125.968379,
        "language": "IT",
        "source": "AGI"
    },
    {
        "title": "Donzelli: \"La mafia usa Cospito sul 41 bis e la sinistra lo incoraggia\". E scoppia la bagarre in Aula",
        "date_raw": "Tue, 31 Jan 2023 16:04:56 GMT",
        "date": "2023-01-31",
        "url": "https://www.agi.it/politica/rss",
        "news_url": "https://www.agi.it/politica/news/2023-01-31/antimafia-donzelli-sinistra-incoraggia-cospito-su-41bis-19888105/",
        "subtitle": "",
        "content": "AGI - \"I mafiosi hanno il terrore non del carcere ma del 41 bis. Lo Stato fino a ora non ha cambiato idea. Ma c'è&nbsp;una nuova strada che la mafia sta tentando per far cedere lo Stato sul 41 bis. Ed è un nuovo personaggio, un influencer, che sta utilizzando questo strumento>\">. Così&nbsp;Giovanni Donzelli (FdI) >intervenendo in aula durante il dibattito sulla proposta di legge che istituisce la commissione d'inchiesta Antimafia ha citato le parole attribuite all'anarchico al 41 bis da Repubblica.&nbsp; \n\"Il 28 dicembre del 2022 Cospito ha avuto un confronto con un boss della 'ndrangheta che lo ha esortato ad andare avanti\" nella sua campagna, ha affermato Donzelli, citando anche altri dialoghi che Cospito avrebbe avuto con altri mafiosi. \"E Cospito - ha aggiunto Donzelli - il 12 gennaio ha incontrato anche i parlamentari Serracchiani, Verini e Orlando> che andavano a incoraggiarlo nella battaglia: questa sinistra sta dalla parte dello Stato o dei terroristi e della mafia?\".&nbsp; \nE non si fa attendere la replica del segretario del Partito Democratico Enrico Letta.>&nbsp;\"Credo serva rispetto in quest'aula verso di noi, noi vi rispettiamo, ci aspettiamo che voi rispettiate noi\" ha detto Letta&nbsp;che ha definito l'intervento di Donzelli \"totalmente fuori Luogo\" per aver \"interrotto\" il lavoro della Camera. \"Il gruppo di maggioranza relativa ha un compito maggiore, quello di far sì che i lavori sui temi dell'unità&nbsp;trovino un percorso utile per tutti e questo stava accadendo in quest'aula sull'antimafia fino a che c'è&nbsp;stato un intervento da parte di Donzelli\". \n\"Fra le forze democratiche ci deve essere il massimo rispetto e deve essere reciproco\", ha quindi chiarito Donzelli all'Agi,&nbsp;\"io mi auguro che in tema di legalità, di lotta al terrorismo e alla mafia ci sia un fronte unitario e senza ambiguità\". Lo dice Giovanni Donzelli, responsabile dell'organizzazione di FdI, all'AGI.",
        "ranked": 3,
        "placed": "Politica",
        "epoch": 1675196125.9683807,
        "language": "IT",
        "source": "AGI"
    },
    {
        "title": "Bonaccini e il caso Giarrusso: \"Basta con l'autoflagellazione\"",
        "date_raw": "Mon, 30 Jan 2023 20:42:51 GMT",
        "date": "2023-01-30",
        "url": "https://www.agi.it/politica/rss",
        "news_url": "https://www.agi.it/politica/news/2023-01-29/pd-bonaccini-basta-auto-flagellazione-giarrusso-si-scusi-19857704/",
        "subtitle": "",
        "content": "AGI -&nbsp;&nbsp;“Basta con l'autoflagellazione>” che porta “quasi al suicidio”. Il Pd> deve reagire, essere “progressista e riformist>a”, avere un programma “solido e pragmatico” e recuperare i voti persi. È questa la strada indicata dal candidato alla segreteria dem, Stefano Bonaccini>. Si è parlato del futuro del partito, ma non solo, durante la giornata conclusiva di Energia Popolare, la convention programmatica per discutere e approvare le proposte che accompagneranno la sua candidatura alla segreteria. \nA far scendere di qualche grado la temperatura in sala, ieri, è stato l'annuncio fatto dal palco dall'eurodeputato indipendente, ex M5S Dino Giarrusso> che ha ufficializzato il suo ingresso nel partito. Da quel momento si è alzato un polverone di malumori>: non è facile dimenticare i toni duri della ex Iena nei confronti del Pd. E oggi anche Stefano Bonaccini ha in un certo qual modo preso le distanze o quantomeno messo un paletto: chiedendo scuse pubbliche. \n<h2>\"Siamo un partito aperto, ora parte la rimonta\"</h2> \n“Noi siamo un partito aperto a chiunque. E se Dino Giarrusso vorrà entrare e iscriversi al Pd, prima di tutto - sottolinea - chieda scusa> a chi ha ferito in passato e dimostri di accettare le regole e il percorso di questo partito”. Fine della storia. Il resto del suo intervento è tutto dedicato alle battaglie del partito. \n“Da oggi basta auto flagellazione, parte la rimonta del Pd. Ci vorranno umiltà e pazienza - aggiunge -, tempo e fatica, potrebbe essere anche una traversata nel deserto> ma se ci daremo tutti una mano, sono certo che ce la faremo e la prossima volta vinceremo noi. Ve lo prometto adesso”. \nBonaccini rivendica i temi cari alla sinistra,> prima di tutto il lavoro, “Siamo la sinistra che mette al centro il lavoro e le imprese serie, che creano occupazione di qualità”,&nbsp;poi i migranti, per i quali servono “flussi regolari e ben programmati” e la scuola. \n<h2>No alle gabbie salariali</h2> \nQui il commento è alle “gabbie salariali” che, dice rivolgendosi “al ministro Valditara e al governo, sono un ritorno al passato inaccettabile. l'Italia deve andare avanti, serve l'opposto di quello che la destra propone. Non stipendi più bassi per il sud ma sgravi maggiori”. Su questo assicura “faremo una battaglia durissima perché le risorse della scuola devono restare alla scuola: per migliorare la qualità dell'offerta formativa” con l'obbligo scolastico che dovrebbe “arrivare ai 18 anni”, e “per alzare le buste paghe di tutti gli insegnanti”. Infine un accenno all'ambiente con l'impegno in prima linea del partito democratico. \n“Ci dovranno ringraziare anche in Italia se avremo due nuovi rigassificatori>: lo dovranno all'Emilia-Romagna e alla Toscana. In 4 mesi io e Giani&nbsp; abbiamo autorizzato progetti che in genere richiedono dai 5 ai 10 anni”. “Siamo più patrioti noi” aggiunge spiegando che le cose sono andate diversamente dove c'è il centro destra: “A Piombino, dove governano loro, l'amministrazione, guidata da un sindaco di Fratelli d'Italia, ha addirittura impugnato gli atti del Governo davanti al giudice”.&nbsp;",
        "ranked": 4,
        "placed": "Politica",
        "epoch": 1675196125.968382,
        "language": "IT",
        "source": "AGI"
    },
    {
        "title": "Monito di Orlando: \"Il caso Cospito rischia di compattare le rete anarchica\" ",
        "date_raw": "Mon, 30 Jan 2023 17:44:58 GMT",
        "date": "2023-01-30",
        "url": "https://www.agi.it/politica/rss",
        "news_url": "https://www.agi.it/politica/news/2023-01-30/andrea-orlando-ammonisce-vicenda-cospito-rischia-compattare-rete-anarchica-19875996/",
        "subtitle": "",
        "content": "AGI - \"Alla base del caso Cospito ci sono due domande che bisogna porsi. Come fare per impedire che una persona muoia in carcere? Questa persona ha un potere di direzione per orientare le condotte di una organizzazione criminale? I segnali, lo Stato che non tratta, la richiesta a non farsi intimorire, sono tutte cose che non hanno nulla a che vedere con la riconsiderazione del provvedimento amministrativo del 41 Bis. Cosa diversa è la preoccupazione per la crescita di un fenomeno violento che è conclamata. Da tempo si riferisce della presenza di una rete anarco-insurrezionalista. Non vorrei che la vicenda Cospito finisca per diventare un elemento di coesione per quella rete che si cerca di combattere\". Lo dice Andrea Orlando, deputato Pd ed ex ministro della Giustizia, interpellato dall'AGI.&nbsp;",
        "ranked": 5,
        "placed": "Politica",
        "epoch": 1675196125.9683833,
        "language": "IT",
        "source": "AGI"
    },
    {
        "title": "Manconi: \"Il governo non tratti, ma garantisca i diritti\"",
        "date_raw": "Mon, 30 Jan 2023 16:52:01 GMT",
        "date": "2023-01-30",
        "url": "https://www.agi.it/politica/rss",
        "news_url": "https://www.agi.it/politica/news/2023-01-30/cospito-manconi-governo-non-tratti-ma-garantisca-diritti-19874667/",
        "subtitle": "",
        "content": "AGI - \"Il governo non deve trattare con gli anarchici,> deve trattare con se stesso\". A parlare è Luigi Manconi, ex senatore del Pd >e già presidente della Commissione Straordinaria per la promozione e la tutela dei diritti umani parlando della vicenda di Alfredo Cospito,> militante anarchico insurrezionalista in sciopero della fame dal 19 ottobre scorso per chiedere la revoca del regime del 41-bis, il cosiddetto 'carcere duro', e perché la sua condanna a venti anni di reclusione potrebbe trasformarsi in ergastolo ostativo>, cioè l'ergastolo che non prevede la possibilità di accedere ai benefici di legge. \nIntervistato dall'AGI, Manconi spiega che occorre dare attuazione agli articoli della Costituzione che fissano i principi della pena e il diritto alla salute. \"Io credo sia abbastanza incredibile che il governo, con il comunicato di ieri in particolare, interloquisca con gli anarchici\", sottolinea Manconi. \"È come se si emettesse un comunicato in cui si avvisano i sequestratori di persona che non ci saranno trattative, nel caso dovessero rapire qualcuno. Il governo non sta trattando e non deve trattare con gli anarchici, e men che meno con quei gruppi che commettono atti violenti. Il governo deve trattare con se stesso, deve decidere se rispettare diritti, principi, regole e garanzie che la Costituzione del nostro Paese prevede per quelle persone che sono private della propria libertà\". \nPrincipi e regole che trovano la loro cornice nella Costituzione: \"Il governo deve decidere se rispettare l'articolo 27 della Costituzione >che dice che pene non possono consistere in trattamenti contrari al senso di umanità> e devono tendere alla rieducazione del condannato ed esclude la condanna a morte. E l'articolo 32, che dice che La Repubblica tutela la salute come fondamentale diritto dell'individuo e interesse della collettività la Repubblica tutela la salute come fondamentale diritto dell'individuo e interesse della collettività. È responsabilità del governo che questi principi siano rispettati nel caso di una persone reclusa in carcere\". \nAnche nel caso in cui, nelle condizioni di Cospito si trovasse un terrorista nero o un mafioso: \"Questo deve fare il governo, a prescindere da quale sia il curriculum penale della persona reclusa. Non deve interloquire: lo Stato democratico deve rispondere a se stesso prima di tutto. Quello stesso governo e il Dipartimento dell'Amministrazione Penitenziaria, oltre tutto, non hanno dato alcuna risposta a tante personalità che hanno detto cose importanti sulla vicenda di Alfredo Cospito. Parlo di giuristi, costituzionalisti e intellettuali che hanno firmato un appello contro il carcere duro per Cospito\". \nIl riferimento è alla lettera-appello firmata, tra gli altri, dal filosofo Massimo Cacciari, da don Luigi Ciotti, dall'ex pm di Mani Pulite, Gherardo Colombo>, attualmente presidente della Garzanti Libri, dal filosofo del diritto Luigi Ferrajoli, dal presidente dell'Unione delle Camere penali, Giandomenico Caiazza. Nonostante questo, aggiunge Manconi, \"il governo non risponde e dice che non tratterà con gli anarchici, dice che non scenderà a compromessi\", conclude Manconi.",
        "ranked": 6,
        "placed": "Politica",
        "epoch": 1675196125.9683845,
        "language": "IT",
        "source": "AGI"
    },
    {
        "title": "Meloni: \"Le minacce non intimidiscano lo Stato\"",
        "date_raw": "Mon, 30 Jan 2023 12:46:04 GMT",
        "date": "2023-01-30",
        "url": "https://www.agi.it/politica/rss",
        "news_url": "https://www.agi.it/politica/news/2023-01-30/cospito-meloni-stato-si-lasci-intimidire-19869027/",
        "subtitle": "",
        "content": "AGI - \"Credo che lo Stato non si debba fare intimidire da chi pensa di minacciare i suoi funzionari\". Lo dice Giorgia Meloni, lasciando l'evento di Poste Italiane alla Nuvola, sulle violenze legate al caso Cospito.",
        "ranked": 7,
        "placed": "Politica",
        "epoch": 1675196125.9683855,
        "language": "IT",
        "source": "AGI"
    },
    {
        "title": "Meloni: \"Dobbiamo remare tutti nella stessa direzione\"",
        "date_raw": "Mon, 30 Jan 2023 12:00:25 GMT",
        "date": "2023-01-30",
        "url": "https://www.agi.it/politica/rss",
        "news_url": "https://www.agi.it/politica/news/2023-01-30/meloni-remare-tutti-nella-stessa-direzione-19866570/",
        "subtitle": "",
        "content": "AGI - \"Quello di scegliere dove vogliamo portare questa nazione è&nbsp;un lavoro che dobbiamo e possiamo fare insieme. Fare in modo che questa nazione abbia il ruolo che merita nello scenario internazionale, remare tutti nella stessa direzione> è&nbsp;il grande obiettivo che ci diamo\": il presidente del Consiglio, Giorgia Meloni intervenuta all'evento Polis di Poste Italiane traccia la rotta per la 'nave Italia'.&nbsp; \n<h2>\"Nessun sindaco deve avere paura\"</h2> \nSul fronte della modifica dell'abuso d'ufficio, Giorgia Meloni coglie l'occasione per ribadire ai sindaci italiani - presenti all'evento - \"l'impegno del governo a fare tutto quello che possiamo per rendere più facile il compito dei sindaci, dalla semplificazione a digitalizzazione all'abuso d'ufficio\". \"Nessun sindaco che voglia dare risposte ai suoi cittadini deve essere rallentato o avere paura di dare quelle risposte ai cittadini\", conferma il presidente del Consiglio.&nbsp; \n<h2>L'affondo: \"Italia unita. No serie A e B\"</h2> \nRemare insieme, accantonare beghe e personalismi. Prendere esempio dall'amministrazione dei sindaci dei Comuni sotto i 15mila abitanti, quelli che fanno praticamente di tutto e che incontrano faccia a faccia ogni giorno i loro concittadini. Soprattutto, rivolgersi a un Paese unito e unico, con il dovere di assicurare a tutti gli stessi diritti, gli stessi servizi. Giorgia Meloni parla alla platea dei sindaci appunto sotto i 15 mila abitanti, raccolti a migliaia da Poste Italiane per il lancio del progetto Polis, ma non parla solo a loro. \n\"L'Italia è una sola, unica e unita\", scandisce il presidente del Consiglio che garantisce sull'impegno per la coesione del Paese e assicura al contempo che \"non ci saranno cittadini e aree del Paese di serie A e di serie B\". Sottolineatura di non poco conto in un momento di riforme e di timori di scelte a velocità&nbsp;diversificate. \n&nbsp;\"Il messaggio che si manda con questa iniziativa è che vogliamo unire l'Italia, rafforzare i legami tra le zone centrali e le aree interne e ricucire il tessuto tra le città più grandi e quelle piu' piccole\", dice allora Meloni che promette: \"Vogliamo garantire a tutti i cittadini, indipendentemente da dove vivono o lavorano, lo stesso identico diritto ad accedere ai servizi in maniera semplice e veloce\". \"Non ci rassegniamo all'idea che ci siano cittadini di serie A e di serie B, territori di serie A e di serie B, servizi - rimarca ancora - di serie A e di serie B\". \nParla, il presidente del Consiglio di \"una sola Italia, con servizi uguali per tutti e diritti uguali per tutti, una sola Italia nella quale lo Stato e le sue articolazioni si mettono insieme al servizio dei cittadini, invece di considerare, come a volte è accaduto, che i cittadini fossero al servizio delle istituzioni\". \n\"Una sola Italia - riprende - nella quale nessuno possa sentirsi escluso, o figlio di un dio minore, o abbandonato dalle istituzioni. Una sola Italia che lavora insieme per essere piu' moderna e inclusiva\".<br> \"Di fronte alle sfide che abbiamo davanti, tutti i livelli istituzionali devono darsi lealmente aiuto a vicenda. Nel tempo che viviamo, nella congiuntura in cui siamo chiamati a operare penso che non ci sia spazio per personalismi, per le piccole beghe politiche sulla pelle dei cittadini\", e' l'affondo a tutto tondo che arriva allora da Meloni. \n\"Penso - riprende - che si debba lavorare tutti insieme, con lealtà, nel rispetto delle differenze ovviamente, perché&nbsp;questa nazione ha bisogno della responsabilita' della sua classe dirigente\".<br> \"Questa nazione può&nbsp;ancora essere moderna, un esempio da seguire per gli altri, un modello che gli altri copino\", esorta ancora Meloni dicendo che \"abbiamo insegnato tanto ma l'Italia può&nbsp;ancora insegnare tanto e non dobbiamo dimenticarlo\". \n<h2>\"Sono premier ma non sono mai riuscita a fare il sindaco\"</h2> \n\"Sono arrivata a fare il presidente del Consiglio ma non sono mai riuscita a fare il sindaco...\", è la battuta autoironica che Giorgia Meloni si concede parlando alla vastissima platea di sindaci raccolti alla Nuvola dell'Eur.&nbsp;",
        "ranked": 8,
        "placed": "Politica",
        "epoch": 1675196125.968387,
        "language": "IT",
        "source": "AGI"
    },
    {
        "title": "Berlusconi allarga la sua \"famiglia canina\"",
        "date_raw": "Sun, 29 Jan 2023 16:48:14 GMT",
        "date": "2023-01-29",
        "url": "https://www.agi.it/politica/rss",
        "news_url": "https://www.agi.it/politica/news/2023-01-29/berlusconi-due-nuovi-compagni-di-dudu-19857253/",
        "subtitle": "",
        "content": "AGI - E dopo Peter, Chou Chou, e naturalmente Dudu, ecco Drago e Lupo: Silvio Berlusconi aggiorna>, su Instagram, la composizione della 'famiglia' canina che popola le sue residenze. \n\"Quanta gioia regalano i nostri amici a quattro zampe>\", commenta il leader FI che si fa fotografare in posa su un divano con i cinque cagnolini, tutti bianchi. \n<blockquote> \n <div> \n  <div> \n   <div>\n    &nbsp;\n   </div> \n   <div> \n    <div>\n     &nbsp;\n    </div> \n    <div>\n     &nbsp;\n    </div> \n   </div> \n  </div> \n  <div>\n   &nbsp;\n  </div> \n  <div>\n   <a href=\"https://www.instagram.com/p/CoAUkgwsqWk/?utm_source=ig_embed&amp;utm_campaign=loading\"></a>\n  </div> \n  <div> \n   <div>\n    <a href=\"https://www.instagram.com/p/CoAUkgwsqWk/?utm_source=ig_embed&amp;utm_campaign=loading\">Visualizza questo post su Instagram</a>\n   </div> \n  </div> \n  <div>\n   &nbsp;\n  </div> \n  <div> \n   <div> \n    <div>\n     &nbsp;\n    </div> \n    <div>\n     &nbsp;\n    </div> \n    <div>\n     &nbsp;\n    </div> \n   </div> \n   <div> \n    <div>\n     &nbsp;\n    </div> \n    <div>\n     &nbsp;\n    </div> \n   </div> \n   <div> \n    <div>\n     &nbsp;\n    </div> \n    <div>\n     &nbsp;\n    </div> \n    <div>\n     &nbsp;\n    </div> \n   </div> \n  </div> \n  <div> \n   <div>\n    &nbsp;\n   </div> \n   <div>\n    &nbsp;\n   </div> \n  </div> \n  <a href=\"https://www.instagram.com/p/CoAUkgwsqWk/?utm_source=ig_embed&amp;utm_campaign=loading\">Un post condiviso da Silvio Berlusconi (@silvioberlusconi_official)</a> \n </div> \n</blockquote>",
        "ranked": 9,
        "placed": "Politica",
        "epoch": 1675196125.9683886,
        "language": "IT",
        "source": "AGI"
    },
    {
        "title": "Meloni: \"l'Italia ce la farà, è più solida di quello che vogliono far credere\"",
        "date_raw": "Sun, 29 Jan 2023 15:53:25 GMT",
        "date": "2023-01-29",
        "url": "https://www.agi.it/politica/rss",
        "news_url": "https://www.agi.it/politica/news/2023-01-29/governo-bilancio-meloni-100-giorni-sceso-spread-19856229/",
        "subtitle": "",
        "content": "AGI - Patto per la terza età, ddl sulla giustizia, progetto Stazioni sicure, incontri in Algeria e Libia per fare dell'Italia l'hub energetico d'Europa, contrasto all'immigrazione irregolare: tornano Gli Appunti di Giorgia, la videorubrica sui social con cui Giorgia Meloni> ragguaglia sui risultati del governo. Un'occasione, in questo caso, per stilare direttamente, in prima persona, un sintetico ma ampio bilancio dei primi centro giorni da presidente del Consiglio>. Una disamina dei principali dossier, con la rinnovata chiosa sulla fiducia nella possibilità del Paese di superare difficoltà \"che comunque non sono come le descrive chi ci spera, dall'opposizione\" e una sottolineatura a fare da cornice, l'andamento in discesa dello spread spesso preso a metro per le performance di governi e sistema Paese. \n\"Sia chiaro, le risposte strutturali, quelle che non sono 'spot', richiedono lavoro e precisione.- dice Meloni - Ho visto governi che avevano questa necessità di comunicare ogni giorno un'iniziativa diversa, spesso però quelle iniziative non erano soluzioni. Ecco, io vorrei lavorare sulle soluzioni e il bilancio di questo lavoro, che è una maratona, non i cento metri, >lo voglio tirare alla fine di questo percorso\". \nE il premier affronta la crisi economica.&nbsp;\"Sento alcuni parlare d'Italia in una situazione catastrofica. Il contesto nel quale l'Italia si trova oggi è molto difficile, lo sappiamo. Forse la congiuntura economica è la peggiore> dal Dopoguerra - sottolinea nella sua rubrica -&nbsp;Non è una situazione facile da governare, ma in questa situazione l'Italia è più solida di quanto si voglia fare credere>, di quanto dicano alcuni che magari sperano che le cose vadano male per ragioni di opposizione politica\". \nGiorgia Meloni, attraverso la sua rubrica social, non nasconde il suo ottimismo. \"Se poi si va a guardare i dati, e io - sottolinea - sono abituata a farlo, si scopre che questa nazione ha una grande capacità&nbsp;di resistere e di reagire\". \"E allora guardo quei dati e dico che le cose non vanno così male come alcuni vorrebbero, o spererebbero, o dicono\", ribadisce il presidente del Consiglio.&nbsp; \n\"Se volessi misurare l'andamento dell'economia italiana come lo è stata negli ultimi anni... Ricordate lo spread? Lo spread>... È stato considerato, negli ultimi anni, il grande metro di giudizio per valutare lo stato dell'economia italiana\". Qui Giorgia Meloni, nella nuova puntata degli 'Appunti di Giorgia', si affida anche alla mimica per mostrare una trasparente perplessità sul peso che ha giocato nella nostra politica il differenziale tra i rendimenti a dieci anni dei titoli di Stato d'Italia e Germania. \n\"Vogliamo stare a questo parametro di altri - sottolinea - perfetto. Negli ultimi cento giorni lo spread è sceso da 236 a 175 punti base>. La Borsa italiana ha registrato un aumento del 20 per cento. La Banca d'Italia stima che nel secondo semestre 2023 l'economia sarà in netta ripresa, ripresa che si stabilizzerà nel 2024 e 2025, e che l'inflazione tornerà a livelli accettabili\", dice ancora il presidente del Consiglio mentre nel video scorrono le slide dei dati citati. \"Quindi, con la realtà che abbiamo davanti, soprattutto se sappiamo lavorare bene, possiamo avere un po' di ottimismo fondamentale - ricorda Meloni - quando si deve uscire dalle crisi\". \n\"Il governo ce la sta mettendo tutta e continuerà a mettercela tutta, con piccole iniziative necessarie e con grandi scenari fondamentali, lavorando su entrambi i livelli, con determinazione e dedizione. E io sono ottimista che questa nazione ce la farà>\". Conclude il presidente del Consiglio.",
        "ranked": 10,
        "placed": "Politica",
        "epoch": 1675196125.96839,
        "language": "IT",
        "source": "AGI"
    }
]
