[
    {
        "title": "\"Non diventi un derby\", nessun apparentamento per Gianni Cuperlo",
        "date_raw": "Thu, 23 Feb 2023 17:44:24 GMT",
        "date": "2023-02-23",
        "url": "https://www.agi.it/politica/rss",
        "news_url": "https://www.agi.it/politica/news/2023-02-23/non-diventi-derby-nessun-apparentamento-gianni-cuperlo-20234368/",
        "subtitle": "",
        "content": "AGI - Nessun apparentamento per Gianni Cuperlo. Il candidato alla segreteria Pd, arrivato terzo al congresso dei circoli, ha lasciato libertà di coscienza a quanti avevano sostenuto la sua mozione>. In questa intervista all'AGI spiega le ragioni della decisione e si sofferma sul futuro prossimo del partito e del centrosinistra. \nPerchè ha scelto di non sostenere alcun candidato dei due che si affronteranno domenica 26 febbraio? \n<em>\"Perchè dall'inizio ho contestato l'idea del congresso più importante della nostra storia come un derby tra due persone che pure stimo. Il passo avanti che ho fatto è stato il tentativo di spostare il confronto dai nomi alle idee. Lo abbiamo fatto a mani nude e senza potentati alle spalle. Conclusa la prima fase, quella del voto tra gli iscritti, abbiamo riunito i volontari che quella scommessa avevano accettato e ci siamo trovati con cinquecento tra amici e compagni a discutere e a decidere che un apparentamento avrebbe finito con l'indebolire le ragioni della nostra piattaforma. Il mio è un appello alla più larga partecipazione alle primarie di domenica prossima e naturalmente chiunque prevarrà avrà il sostegno leale di tutti noi, ma nella chiarezza e nell'autonomia di uno spirito critico che troppo spesso in passato è venuto meno\".</em> \nVede pericoli imminenti per il Pd dopo questo congresso? \n<em>\"Pericoli no, vedo una grande responsabilità in capo a ciascuno di noi ed è costruire un partito che non si chiuda dentro le istituzioni, che sappia andare a cercare il tanto di buono fuori da noi, associazioni, movimenti, il civismo migliore. La storia d'Italia ci insegna che quando i rapporti di forza sono sfavorevoli alla sinistra, le grandi riforme si possono conquistare solamente cambiando i rapporti di forza sociali nel paese ed è questo il compito che dobbiamo affrontare nella nuova stagione che si apre dopo le primarie di domenica\".</em> \nPensa che il Pd possa recuperare ancora quell'elettorato di sinistra che è oggetto dei desideri del Movimento 5 Stelle? \n<em>\"In parte lo stiamo facendo, anche se la traversata sarà lunga. Spero che il risultato delle elezioni regionali in Lazio e Lombardia abbia convinto tutti, compreso il vertice di quel movimento, che la partita non è tra le forze dell'opposizione. L'avversario, oggi come sempre, è dall'altra parte, è una destra solida che richiederà l'unità delle forze e delle culture che a quell'impianto si oppongono\".</em> \nPensa che il M5s, cosi' come si sta configurando, possa essere in qualche modo complementare al Pd o è destinato a rimanere un competitor interno al perimetro progressista? \n<em>\"A volte conviene citare il vecchio ammonimento che Norberto Bobbio rivolse a una sinistra anche allora divisa e lacerata al suo interno. Diceva 'discutono del loro destino senza capire che dipende dalla loro natura, decidano la loro natura e avranno chiaro il loro destinò. Parafrasando, potremmo dire che non dobbiamo discutere delle nostre alleanze senza prima chiarire la nostra identità mentre avendo chiara quella avremo chiaro anche il campo da costruire oltre le sigle e in un legame ricostruito di fiducia col paese\".</em> \nSarebbe disposto a dare una mano a Bonaccini nel caso in cui il presidente dell'Emilia-Romagna vincesse il congresso? \n<em>\"Non uso il condizionale: chiunque sarà il segretario o la segretaria del nuovo Pd avrà il mio pieno sostegno\".</em> \nEntrambi i candidati sono impegnati a prendere le distanze dai big del Pd. Secondo lei, fanno bene? Il gruppo dirigente in cosa ha sbagliato? \n<em>\"Questa è una discussione che in parte non capisco e in buona misura non condivido. Ciascuna delle due candidature ha tra i suoi sostenitori esponenti che hanno ricoperto negli anni passati responsabilità di primo piano nel partito o nel governo. Sono stati compiuti degli errori ma sono state anche fatte cose importanti nell'interesse del paese. Sono risultati che io penso sia giusto rivendicare nella chiarezza dei ruoli e delle funzioni. Da parte mia sono stato spesso minoranza, anche in una stagione in cui non era semplice esercitare quel ruolo, ma non credo che la logica della rottamazione, di un cambiamento evocato in termini generici, possa aiutarci a sciogliere i nodi che solamente una riflessione seria e profonda saranno in grado di affrontare. Questo intendo quando parlo di un pensiero politico e non solo di una successione di slogan o di un elenco di riforme da fare\".</em> \nQuali sono le nuove leve su cui puntare? \n<em>\"Un partito deve sapersi rinnovare anche nel processo con cui forma e seleziona le sue classi dirigenti. Aggiungo a tutti livelli. Detto cio' mi permetto sommessamente di ricordare che la mistica della giovinezza nel secolo alle nostre spalle è stato il patrimonio dei nostri peggiori avversari e mai di una cultura, la nostra, che ha fatto del legame tra le generazioni e della trasmissione di esperienze e saperi un punto di forza e non di fragilità\".</em> \nLei è presidente della fondazione Pd. Perchè non si mette in piedi una scuola che formi il gruppo dirigente di domani? \n<em>\"Veramente per due anni abbiamo costruito una scuola di buona politica che ha coinvolto più di un migliaio di dirigenti locali, amministratori, segretari di circolo. Mi auguro che quell'esperienza possa proseguire e rafforzarsi anche con le risorse e gli strumenti che in passato purtroppo non ci sono stati\".</em> \nIn quale gazebo o circolo voterà e come passerà la domenica delle primarie, come seguirà i risultati? \n<em>\"Votero' a Roma nel mio circolo, a Piazza Verbano. Come passero' la domenica? Per certo, viste le previsioni del tempo, non andrò al mare\".&nbsp;</em>",
        "ranked": 1,
        "placed": "Politica",
        "epoch": 1677196824.067911,
        "language": "IT",
        "source": "AGI"
    },
    {
        "title": "A Torino torna la 'Biennale democrazia', con 220 relatori dal mondo",
        "date_raw": "Thu, 23 Feb 2023 05:31:17 GMT",
        "date": "2023-02-23",
        "url": "https://www.agi.it/politica/rss",
        "news_url": "https://www.agi.it/politica/news/2023-02-23/a-torino-torna-biennale-democrazia-riflessione-su-liberta-20217011/",
        "subtitle": "",
        "content": "AGI - Torna a Torino, dal 22 al 26 marzo, Biennale Democrazia>, la manifestazione culturale promossa dalla Città&nbsp;di Torino, ideata e presieduta da Gustavo Zagrebelsky>, che dal 2009 si svolge sotto l'Alto Patronato del Presidente della Repubblica. Giunta all'ottava edizione>, il titolo del 2023 è \"Ai confini della libertà\" e ha come obiettivo tornare a riflettere sul complesso rapporto fra libertà&nbsp;e democrazia, dentro e fuori le frontiere della nostra società. Sono oltre 100 gli incontri in programma>, più&nbsp;di 220 ospiti italiani e internazionali, cinque mostre e il contributo di circa 150 volontari. \nCome ogni anno, gli eventi saranno registrati e resi disponibili sul sito della manifestazione. In cinque giorni, una riflessione a partire da quattro itinerari tematici, quattro diverse prospettive per discutere e ragionare assieme attorno ai grandi temi che riguardano la libertà, a cui quest'anno si andranno ad aggiungere le sezioni Democrazia Futura, dedicata ai giovani e alle scuole di ogni ordine e grado, e Democrazia Diffusa, realizzata in sinergia con le realtà&nbsp;culturali del territorio. Per rappresentare la libertà&nbsp;e i suoi confini, è stata scelta l'opera Red Square, parte del progetto Spectrum, dell'artista Federica Landi, grazie alla collaborazione con CAMERA-Centro Italiano per la Fotografia di Torino. \nL'edizione 2023 si apre il 22 marzo alle 17.30 al Teatro Carignano> con un dialogo dal titolo Come nasce una dittatura fra la giornalista e attivista turca Ece Temelkuran >e la reporter e scrittrice Francesca Mannocchi. Nella stessa giornata, Mannocchi sarà&nbsp;ospite presso la Casa Circondariale Lorusso e Cotugno per condividere con i detenuti la sua esperienza a Kiev. \nBiennale Democrazia avvia così un ciclo di incontri che pone l'attenzione sul carcere, >cioè&nbsp;sul luogo in cui, per definizione, la libertà&nbsp;è limitata. La giornata inaugurale si chiude alle OGR Torino con Il giorno del giudizio, spettacolo di e con Giancarlo De Cataldo, che indaga la figura del giudice. \nL'ottava edizione di Biennale Democrazia prevede un programma ricchissimo che si sviluppa lungo le direttrici dei quattro percorsi tematici: Liberi tutti!, una riflessione su come le società&nbsp;democratiche affrontino le sfide imposte dai nuovi sconvolgimenti sociali; Conflitti di libertà, un'indagine sulle questioni geopolitiche più&nbsp;attuali, dentro e fuori l'Europa; La libertà&nbsp;come format, un ragionamento sul deterioramento del dibattito pubblico; Immaginare la libertà, un momento per ripensare al futuro attraverso l'arte e la letteratura. \nTra gli ospiti internazionali, oltre la già&nbsp;citata Ece Temelkuran: l'esperto di politica e cyberspazio Stèphane Grumbach; Rahel Jaeggi, filosofa della scuola di Francoforte>; Xavier Tabet, italianista da Parigi; Isabelle Ferreras, filosofa, autrice del Manifesto del lavoro; l'economista dell'ILO Uma Rani; lo storico e politologo Jean-Francois Bayart>; il filosofo e storico Mikhail Minakov; lo storico Bohdan Shumylovych; e per finire l'archeologo di fama internazionale David Wengrow.> L'evento di chiusura dell'ottava edizione di Biennale Democrazia sarà&nbsp;domenica 26 marzo alle 21 alle OGR Torino con lo spettacolo Mosca 1966. Processo alla letteratura, di e con Ezio Mauro. \nIl programma di Biennale Democrazia si arricchisce anche di numerosi eventi e spettacoli. Tra i tanti, sono attesi a Torino sabato 25 marzo anche Fedez e Luis Sal, con il loro famosissimo podcast Muschio Selvaggio, che avrà&nbsp;come ospite speciale Gustavo Zagrebelsky.&nbsp;",
        "ranked": 2,
        "placed": "Politica",
        "epoch": 1677196824.0679138,
        "language": "IT",
        "source": "AGI"
    },
    {
        "title": "Superbonus e giustizia, opposizioni sulle barricate",
        "date_raw": "Wed, 22 Feb 2023 06:14:25 GMT",
        "date": "2023-02-22",
        "url": "https://www.agi.it/politica/rss",
        "news_url": "https://www.agi.it/politica/news/2023-02-22/superbonus-e-giustizia-opposizioni-sulle-barricate-20208946/",
        "subtitle": "",
        "content": "AGI - Il Pd nell'Aula del Senato andrà&nbsp;all'attacco >del presidente di palazzo Madama, La Russa, per il contenuto dell'intervista a 'Belve'>. Ma le forze dell'opposizione sono sulle barricate soprattutto sul fronte giustizia,> con le proteste contro Delmastro, e sul superbonus. L'iter del decreto è partito dalla Camera, in Commissione Finanze verrà&nbsp;comunicata la lista di chi verrà&nbsp;audito, poi alle 17 del 6 marzo scade il termine degli emendamenti. Il 23 marz>o, si stima, ci sarà&nbsp;il mandato al relatore e il provvedimento dovrebbe andare in Aula il 27 del prossimo mese. \nSi sta lavorando su come recuperare i 19 miliardi dei crediti incagliati>, nella maggioranza si attende l'intervento del governo che dovrebbe presentare un emendamento. Poi, in una fase successiva, quando saranno terminati i confronti con le associazioni di categoria, ci dovrebbe essere la riunione informativa chiesta dalla maggioranza. Il governo si sta confrontando, riferiscono fonti della maggioranza, con l'Agenzia delle Entrate che sta facendo delle simulazioni per valutare le ricadute finanziarie sulle aperture fatte dall'esecutivo. \n\"Abi e Ance, in vista della del tavolo tecnico> annunciato dal ministro dell'Economia in tema di superbonus> - si legge in una nota diramata dall'associazione bancaria e da quella dei costruttori - ritengono che l'utilizzo degli F24 sia indispensabile >per ampliare la capacità di compensazione fiscale e risolvere il problema dei crediti incagliati che sta mettendo in grande difficoltà&nbsp;il sistema delle imprese\". \nL'ipotesi sul tavolo, inoltre, è di mantenere la possibilità&nbsp;della cessione per i lavori legati al post sisma e per gli incapienti.> Sul Superbonus quello che \"lascia perplessi e non convince\" è che il governo prende \"decisioni così affrettate, gettando nel panico imprese e famiglie e poi convoca le parti\", la critica del presidente di Confindustria Bonomi.> \"Gli oneri della misura per il bilancio pubblico restano comunque ingenti>\", e sono cresciuti nel biennio, \"riflettendo la forte accelerazione nel ricorso alla misura\": il parere di Bankitalia.> \n\"L'utilizzo degli F24 in compensazione è una proposta che abbiamo avanzato da tempo e che riteniamo valida, anche con il frazionamento, il coinvolgimento di Cdp e delle aziende di Stato, il dialogo con le banche\", dice il capogruppo di FI alla Camera Cattaneo. L'accordo politico nella maggioranza sembra chiuso, ora si tratta di mettere nero su bianco le modifiche. Intanto il presidente del Movimento Cinque Stelle Conte >ha incontrato alla Camera una delegazione di imprenditori e sindacati edili>. \n\"Ci sono varie soluzioni>. Se il Governo vorrà&nbsp;confrontarsi, coi numeri che ha la maggioranza, in sede di conversione del decreto porteremo varie soluzioni\", ha sottolineato l'ex premier che ha accusato l'esecutivo: \"L'unico buco non è, ovviamente, nel bilancio, ma è quello generato da questo decreto preso nottetempo dal governo e che rischia di generare 130mila disoccupati e di far chiudere 40mila aziende\". Dopo le parole del senatore Pd Cottarelli, che ha sostenuto la necessità dell'intervento da parte del Mef, in Fratelli d'Italia c'è il convincimento che i dem siano divisi>. Ma resta la fibrillazione tra maggioranza e opposizione anche sulla vicenda Cospito. Le opposizioni hanno minacciato di disertare le riunioni in Commissione e Aula ogni qualvolta per il governo dovesse presentarsi il sottosegretario Delmastro. \n\"Abbiamo chiesto al Pd di smetterla, altrimenti si fanno male. Si passa alla guerra dei 'dossier' e metteremo in evidenza l'incongruenza tra la visita dei dem all'anarchico e le loro dichiarazioni\", osserva un 'big' di Fratelli d'Italia. \"Non siamo pronti ad accettare diktat sulle presenze o meno dei nostri rappresentanti al Governo\", ha detto la deputata di Fdi, Varchi. Oggici saranno le audizioni dei protagonisti della vicenda (da Serracchiani a Donzelli) davanti al Giuri' d'Onore di Montecitorio.&nbsp;",
        "ranked": 3,
        "placed": "Politica",
        "epoch": 1677196824.0679152,
        "language": "IT",
        "source": "AGI"
    },
    {
        "title": "Duello tv con poche scintille tra Schlein e Bonaccini",
        "date_raw": "Mon, 20 Feb 2023 22:56:13 GMT",
        "date": "2023-02-20",
        "url": "https://www.agi.it/politica/rss",
        "news_url": "https://www.agi.it/politica/news/2023-02-20/duello-confronto-tv-schlein-bonaccini-20192916/",
        "subtitle": "",
        "content": "AGI - Stefano Bonaccini >l'esperienza. Elly Schlein >il cambiamento. Quelle che erano le cifre dei due candidati del Pd all'inizio della maratona del congresso, sono venute a galla con prepotenza durante il confronto televisivo>. Differenze che i candidati alla segreteria del Pd portano addosso, anche nel modo di presentarsi alle telecamere. Stefano Bonaccini appare, dunque, in impeccabile completo blu con camicia bianca con gli ultimi due bottoni sul collo lasciati aperti. Schlein è&nbsp;piu' colorata: giacca fucsia su camicia a disegni azzurri. E al polso il braccialetto giallo che chiede giustizia per Giulio Regeni>. Ma ad emergere sono state soprattutto le differenze sostanziali >nella visione che i due candidati hanno del partito e dell'Italia. \nLa partenza è&nbsp;morbida, senza troppi strappi, con i duellanti a ribadire l rispettive vocazioni. Per Schlein, dopo le sconfitte, \"è&nbsp;il tempo dell'umiltà&nbsp;e dell'ascolto\" a cominciare da chi sta pagando gli anni delle crisi: \"Il Pd credo si debba basare sulla sfida della lotta alle diseguaglianze, alla precarietà, all'emergenza climatica. Oggi è&nbsp;il momento di ricostruire una casa a chi in questi anni si è&nbsp;sentito orfano di una sinistra nuova\", spiega. Bonaccini rivendica subito la sua lunga esperienza alla guida del Pd in Emilia-Romagna e come amministratore: \"Credo di avere accumulato l'esperienza giusta per guidare il Pd. Credo di poter garantire l'unità&nbsp;del partito dopo le risse e penso di poter avere un programma per l'Italia perché&nbsp;l'obiettivo primario è&nbsp;riportare la sinistra alla guida del Paese. Serve un nuovo gruppo dirigente che torni dove la gente studia, lavora, si diverte\". \n<h2>L'asticella è un milione di votanti</h2> \nSegue il duetto sull'importanza di portare le persone a votare alle primarie>. L'asticella, per entrambi, è&nbsp;il milione di votanti ai gazebo: un obiettivo fin troppo alla portata, se si considera che l'ultima volta, quando si elesse Zingaretti, votarono un milione e seicentomila persone. Simile l'approccio anche sulla guerra in Ucraina>: Elly Schlein non ha dubbi nel dire che è&nbsp;stato giusto sostenere Kiev con ogni mezzo, ma aggiunge che al sostegno militare va fatto seguire l'impegno per l'apertura di una conferenza di pace: \"Credo sia stato giusto sostenere in ogni forma il popolo ucraino a difendersi da una aggressione. Ma non possiamo aspettare che cada l'ultimo fucile per mobilitarci e creare le condizioni per una conferenza internazionale di pace. Credo che non dobbiamo mai smettere perché&nbsp;non c'è&nbsp;sinistra senza un impegno per la pace. Non credo che la guerra si risolva con le armi\".&nbsp; \nBonaccini cita Gianni Cuperlo>, che con i risultati del voto fra gli iscritti arrivati oggi, esce ufficialmente dalla corsa per la segreteria: \"Se si ferma la Russia, finisce la guerra. Se si ferma l'Ucraina finisce l'Ucraina\", sottolinea per poi sottolineare: È stato giusto da parte del Pd schierarsi dalla parte di chi ha avuto lutti e sofferenze, dalla parte di chi è&nbsp;aggredito e invaso. Ho appreso con grande soddisfazione la notizia che Biden andrà a&nbsp;Mosca, l'Ue deve impegnarsi per una soluzione diplomatica\". \nLo studio si riscalda quando si passa a parlare del governo e del giudizio che i due candidati ne danno. Bonaccini è&nbsp;reduce dalle polemiche per la frase su Meloni, \"è&nbsp;certamente capace\", ma non fa marcia indietro. Anzi ribadisce il concetto, argomentando: \"Al governo assegno un quattro. Su Giorgia Meloni, se dicessi che è&nbsp;incapace dopo che ci ha battuto, sfiorerei il ridicolo\". Schlein non la vede allo stesso modo: dire che il governo sta sbagliando tutto, per la candidata, è&nbsp;più che legittimo: doveroso. \"Non sono d'accordo con Stefano Bonaccini. Questo governo ha colpito i deboli, abbiamo visto la brutalità&nbsp;nel trascinare le persone salvate in mare nei porti più&nbsp;lontani, una logistica dell'orrore. Un governo che strizza l'occhio agli evasori. Non c'è&nbsp;da misurare le critiche come ha detto Bonaccini in questi giorni\". \n<h2>Il gioco del camper</h2> \nLo studio si riscalda e il confronto sale di livello >sui temi del lavoro: \"Va reso più&nbsp;conveniente quello stabile\" dice il presidente dell'Emilia-Romagna. Non basta, per Schlein, bisogna combattere la precarietà&nbsp;sfoltendo le tipologie contrattuali come stanno facendo con successo in Spagna. \nUn gioco di società&nbsp;spezza il botta e risposta>. Un camper compare sullo schermo: è&nbsp;il mezzo 'totemico' del Pd. i candidati spetta di scegliere chi portare fra alcuni nomi: ci sono gli altri candidati, quelli 'bocciati' nei circoli e quelli ancora in corsa. E ci sono alcuni nomi noti, fra cui Mario Draghi e la premier Giorgia Meloni. Schlein la vorrebbe sul camper, sì: ma per \"conoscerla e sconfiggerla meglio alle elezioni\". Bonaccini, memore anche delle polemiche degli ultimi giorni, si guarda bene dall'invitarla: \"Non farei salire certo Meloni, porterei semmai Liliana Segre\", si gioca il bonus Bonaccini. \"Poi Draghi e Walter Veltroni\". Arriva il cartellino giallo del moderatore. Veltroni non era fra i nomi. \"Lo avrei scelto anch'io\", dice Schlein. \nIl gioco finisce, si riprende dai temi. Sull'Autonomia differenziata>, Bonaccini vuole proporre un suo testo in alternativa alla bozza Calderoli: \"Sull'autonomia differenziata le mie idee sono chiare. La proponemmo senza voti contrari nella mia regione. È l'opposto di quella di Calderoli che è&nbsp;una autonomia differenziata che spacca l'Italia\". Per Schlein il progetto dell'Autonomia differenziata va contrastato: \"Non sono d'accordo con i presidente della Toscana, Eugenio Giani, che dice che questo testo va modificato in alcune parti: il testo sull'Autonomia di Calderoli va contrastato in maniera forte\". \nTorna la sintonia sul ddl Zan>, che va ripresentato e sullo Ius Soli>, da approvare perché, dicono in coro i candidati, \"chi nasce in Italia è&nbsp;italiano\". Il confronto torna ad accendersi quando si parla di diritti. Bonaccini sembra accusare Schlein di avere molta attenzione per i diritti civili, ma di trascurare quelli sociali: Bonaccini si rivolge alla sua competitor per dire che \"se difendiamo i diritti dobbiamo difendere anche i diritti sociali, non solo quelli civili\". Pronta la risposta di Schlein: \"Diritti sociali e civili sono inscindibili: chi viene discriminato lo è&nbsp;sul lavoro, a scuola, nella società\". \n<h2>Gli appelli finali</h2> \nÈ l'ultimo scambio prima degli appelli finali. \"La destra è&nbsp;andata al governo, fa la destra e vince anche le elezioni regionali. Io credo che noi dobbiamo fare la sinistra\", dice Elly Schlein per la quale serve \"un Pd che torni al fianco dell'Italia che oggi fa più&nbsp;fatica, che è&nbsp;rimasta indietro, che è&nbsp;schiacciata. In questi decenni le scelte politiche hanno aumentato le diseguaglianze e stanno rischiando di distruggere il pianeta che, invece, dovremmo cercare di preservare per restituirlo alle prossime generazioni. Faccio appello, quindi, a quei tanti militanti che oggi hanno voglia di riscatto e di ritrovarsi attorno a una identità&nbsp;chiara e che hanno tenuto vivo questo punto di vista anche in questi anni, nel partito. E faccio appello ai delusi che si sono sentiti respinti o traditi, orfani di un grande partito popolare che si batta la fianco degli ultimi di questo Paese. Ecco, se volete aiutarci a cambiarlo, venite a votare il 26 febbraio: ve lo chiedo perché&nbsp;se cambia il Pd per davvero, cambia anche l'Italia\". \nBonaccini, dal canto suo, sottolinea la necessità&nbsp;di tornare a sorridere, dopo le delusioni: \"Veniamo da troppi anni di sconfitte a livello nazionale. Allora vogliamo un Pd che si rafforzi per tornare la prossima volta a vincere, che metta in campo un nuovo gruppo dirigente che superi le troppe sconfitte di questi anni, che soprattutto dia soluzioni concrete per i cittadini a partire dai più&nbsp;giovani per i quali l'ascensore sociale non funziona più, a partire dai cittadini che sanno di poter contare sul diritto a curarsi e a istruirsi dove un povero ha gli stessi diritti di un ricco, di un Paese in cui diamo a imprese che vogliono assumere in modo stabile un costo del lavoro più&nbsp;basso \".",
        "ranked": 4,
        "placed": "Politica",
        "epoch": 1677196824.0679166,
        "language": "IT",
        "source": "AGI"
    },
    {
        "title": "\"Non ho più il busto del duce. Il vaffa di Silvio? Era Per Meloni\". La Russa a tutto campo",
        "date_raw": "Mon, 20 Feb 2023 21:12:40 GMT",
        "date": "2023-02-20",
        "url": "https://www.agi.it/politica/rss",
        "news_url": "https://www.agi.it/politica/news/2023-02-20/la-russa-belve-vaffa-meloni-20191748/",
        "subtitle": "",
        "content": "AGI - 'Una giornata particolare' di Scola? \"Un brutto film\". Un figlio gay? \"Accetterei con dispiacere\". È un Ignazio La Russa >a tutto campo quello intervistato nella puntata di 'Belve' in onda domani sera su Rai2. Il presidente del Senato, con la consueta verve, affronta un ampio ventaglio di temi nella trasmissione condotta da Francesca Fagnani, dalle frizioni nella maggioranza al livello estetico delle donne del centrodestra (\"diminuito, ma è aumentata la qualità\"), laddove quelle di sinistra \"non le guardo\" \n\"Nessuno mi ha chiamato 'la rissa'. Anzi, mi chiamavano 'il pompiere'. Democristiano? Perché&nbsp;no... Tutti cambiamo. Si attenuano alcuni aspetti del carattere\", spiega La Russa, affermando di non credere di \"aver fatto qualcosa che devo perdonarmi, almeno in quegli anni di piombo\". \n&nbsp;\"Considerato che sul fascismo il mondo non separa le cose importanti dal contesto in cui si dicono le cose, ci devo stare attento. A volte sarebbe bello fare battute, odio questo politically correct\", spiega, rivelando poi di non avere più in casa il tanto discusso busto di Mussolini>: \"Lo vuole mia sorella. Mi ha detto che papà&nbsp;l'ha lasciato a noi e non a me. Non ce l'ho più\". \n<h2>\"Silvio comincia a capire che Giorgia non è una ragazzina\"</h2> \nUna rivelazione ancora più clamorosa riguarda il \"vaffa\" di Silvio Berlusconi >nell'aula del Senato durante il voto, che aveva come destinatario Giorgia Meloni>:&nbsp;\"Lo dico per la prima volta: era molto arrabbiato perché&nbsp;Giorgia aveva posto dei paletti sui nomi dei ministri e se la prendeva con me. I paletti erano soprattutto per la Ronzulli e altri minori\". Nondimeno,&nbsp;\"Silvio comincia a capire che Giorgia non è&nbsp;una ragazzina cresciuta troppo in fretta, ma un leader di Stato. Lo dico a ragion veduta\". \nI rapporti con Forza Italia rimangono però complessi, a partire dal vicepresidente della Camera, che spesso si smarca dalle posizioni del governo:&nbsp;\"Mules, o come si chiama... Mulé&nbsp;non mi è&nbsp;simpatico, io lo dico. Non ho nemici, ma non mi è&nbsp;simpatico\". Quanto al caso Donzelli-Delmastro>,&nbsp;\"l'attenzione è&nbsp;stata spostata sulle loro dichiarazioni, non è&nbsp;stato utile. La discussione si doveva fare sulla visita del Pd in carcere. Eticamente non vedo alcun problema\". \n<h2>Un figlio gay? Come se fosse milanista...</h2> \n&nbsp;Un figlio gay? \"Accetterei con dispiacere la notizia. Perché&nbsp;credo che una persona come me, eterosessuale, voglia che il figlio gli assomigli. Ma se succede, pazienza. Sarebbe come se fosse milanista...\", ha proseguito La Russa, grande tifoso dell'Inter. \nSul tema una sferzata anche a \"Una giornata particolare\", la celebre pellicola di Scola con Loren e Mastroianni:&nbsp;\"Un brutto film, che colloca l'omofobia in un solo periodo storico e in un solo contesto politico. L'omofobia è&nbsp;stato un problema che hanno dovuto affrontare in ogni parte del mondo, e anche dopo la guerra\". \n&nbsp; \n&nbsp; \n&nbsp;",
        "ranked": 5,
        "placed": "Politica",
        "epoch": 1677196824.0679178,
        "language": "IT",
        "source": "AGI"
    },
    {
        "title": "Musicisti, scrittori e chef. Chi sta con chi alle primarie dem",
        "date_raw": "Mon, 20 Feb 2023 16:56:44 GMT",
        "date": "2023-02-20",
        "url": "https://www.agi.it/politica/rss",
        "news_url": "https://www.agi.it/politica/news/2023-02-20/primarie-pd-confronto-tv-schlein-bonaccini-20187963/",
        "subtitle": "",
        "content": "AGI - Scrittori, attori, campioni dello sport e chef stellati. C'è un po' di tutto nelle compagini che sostengono i <a href=\"https://www.agi.it/politica/news/2023-02-20/primarie-pd-schlein-bonaccini-confronto-tv-20177951/\">due principali candidati</a> selezionati dagli iscritti del Partito Democratico per correre alle primarie del 26 febbraio>. Endorsement che regala&nbsp;un po' di leggerezza ad un congresso che, finora, è risultato \"soporifero\" anche per i protagonisti, come segnalato dall'ex segretario dem, Nicola Zingaretti>. \nCon Stefano Bonaccini >si schiera un cotè di cantautori che si caratterizza per provenienza geografica, Bologna e dintorni, e per anagrafe. I nomi sono di quelli che hanno fatto la storia stessa della musica italiana. C'è Francesco Guccini>, ad esempio, uno dei fondatori del folk nostrano. E accanto a lui un altro nome da far tremare i polsi agli appassionati del genere: Alberto Bertoli>, figlio di Pierangelo Bertoli, autore di canzoni immortale come \"A muso duro\" o \"Eppure il vento soffia ancora\". \nMusiche e testi legate alla storia della sinistra italiana e che, in alcuni passaggi, sono quanto mai attuali. Si pensi a \"Eppure il vento\", ad esempio, con il rimando alla crisi climatica e ambientale, tema centrale delle piattaforme dei due candidati dem: \"E l'acqua si riempie di schiuma, il cielo di fumi; La chimica lebbra distrugge la vita nei fiumi; Uccelli che volano a stento malati di morte; Il freddo interesse alla vita ha sbarrato le porte; &nbsp;Un'isola intera ha trovato nel mare una tomba; Il falso progresso ha voluto provare una bomba; Poi pioggia che toglie la sete alla terra che è viva; Invece le porta la morte perché è radioattiva\". \nElly Schlein> risponde con un repertorio un po' più giovane. Non potrebbe essere diversamente per una candidata di 37 anni (ne compirà 38 il 4 maggio). Con lei sono schierate due cantautrici come Paola Turci> e Levante>. \"Io ti sostengo perché ti conosco, ti stimo e ho fiducia in te\", ha scritto Turci su Instagram. \"Sei giovane ma hai le spalle già forti per accollarti questo peso (morto). Il 26 febbraio, Elly Schlein deve diventare la nuova segretaria\", ha aggiunto in una sua storia su Instagram&nbsp;in cui ha condiviso un video del profilo della candidata. Levante, al secolo Claudia Lagona, ha manifestato il suo apprezzamento per Schlein durante una conferenza stampa al Festival di Sanremo. \"Volevo dire ‘Ciao bella' a Elly Schlein. Io la adoro tanto. E quindi, in bocca al lupo\", ha detto la cantante prima di dedicare la canzone simbolo della Liberazione alla candidata dem. Un altro musicista al fianco di Schlein è Max Collini>, voce degli Offlaga Disco Pax, band di Reggio Emilia con influenze new wave nei cui testi si intrecciano i temi del vissuto quotidiano con quelli di una certa nostalgia per il socialismo anni Ottanta che ricorda, in qualche modo, il film \"Goodbye Lenin\". \nDal mondo dello sport arriva per Bonaccini il sostegno di Gregorio Paltrineri>, oro del nuoto nato a Carpi, in provincia di Modena, non lontano da Campogalliano, paese in cui il governatore dell'Emilia-Romagna ha mosso i primi passi, politicamente parlando. Tra gli attori vicini a Bonaccini c'è il comico Paolo Cevoli>, 58 ani da Riccione, reso famoso per il personaggio del ruspante amministratore romagnolo portato a 'Mai dire Gol'. E parlando di Emilia-Romagna non può mancare un rappresentante del 'gusto', nell'accezione del palato: Massimo Bottura>, chef stellato e patron della pluripremiata Osteria Francescana>, sosterrà Bonaccini. \nSchlein può rispondere con uno chef sui generis come l'attore romano Claudio Amendola>, da poco prestato all'attività imprenditoriale nel mondo della ristorazione con il locale Frezza - Cuncina de Coccio. \"Ho scoperto che ai gazebo possiamo votare tutti, quando rimarranno due candidati. E mi sa che ci andrò a votare\", dice Amendola: \"Io voto femmina, Scelgo la Schlein, perché è di sinistra\". Dal cinema arriva anche Lino Guanciale >a dare una mano a Schlein. Anche politicamente, sul campo: Guanciale è portavoce della mozione Schlein in Abruzzo, oltre ad essere il volto del commissario Ricciardi, personaggio nato dalla fantasia di Maurizio De Giovanni>. Giallista per giallista, Bonaccini schiera Carlo Lucarelli>, autore di romanzi gialli Sellerio e 'padre' dell'ispettore Coliandro.",
        "ranked": 6,
        "placed": "Politica",
        "epoch": 1677196824.0679188,
        "language": "IT",
        "source": "AGI"
    },
    {
        "title": "Morto il medico personale, Mattarella annulla tutti gli impegni",
        "date_raw": "Mon, 20 Feb 2023 15:54:13 GMT",
        "date": "2023-02-20",
        "url": "https://www.agi.it/politica/rss",
        "news_url": "https://www.agi.it/politica/news/2023-02-20/quirinale-mattarella-annulla-impegni-morto-medico-personale-20185106/",
        "subtitle": "",
        "content": "AGI - &nbsp;Lutto per Sergio Mattarella e per il Quirinale: stanotte è morto improvvisamente nel sonno il dottore personale del Presidente, Francesco Pitrolo>.&nbsp; \nPitrolo, palermitano, era direttore dell'Unità di cardiologia dell'Ospedale “Cervello” di Palermo ed&nbsp;era stato insignito del cavalierato di Gran Croce dell'Ordine al Merito della Repubblica Italiana >nel novembre 2021. Lascia la moglie e una figlia.&nbsp; \nDa sempre medico del Presidente, spesso lo accompagnava anche nelle visite ufficiali all'estero> divenendo, per la sua professionalità e per la sua discrezione unita a una simpatia contagiosa, un punto di riferimento per tutti coloro che seguono il Capo dello Stato nelle trasferte.&nbsp; \nSergio Mattarella>, colpito dalla scomparsa di Pitrolo che oltre a essere suo medico era divenuto da anni suo amico personale, ha annullato tutti gli impegni> pubblici di lunedì.&nbsp;",
        "ranked": 7,
        "placed": "Politica",
        "epoch": 1677196824.0679202,
        "language": "IT",
        "source": "AGI"
    },
    {
        "title": "È il giorno del confronto in televisione, si accende la sfida tra Schlein e Bonaccini",
        "date_raw": "Mon, 20 Feb 2023 05:43:58 GMT",
        "date": "2023-02-20",
        "url": "https://www.agi.it/politica/rss",
        "news_url": "https://www.agi.it/politica/news/2023-02-20/primarie-pd-schlein-bonaccini-confronto-tv-20177951/",
        "subtitle": "",
        "content": "AGI - Stefano Bonaccini> è avanti nei circoli. Elly Schlein> continua a registrare presenze record alle iniziative che sta organizzando nel suo tour per l'Italia. Saranno le primarie del 26 febbraio> a incoronare il segretario o la segretaria del Partito Democratico, al termine di una settimana che inizia oggi con il confronto Tv, alle 20.30 su Sky Tg24, fra i duellanti dem. E non è&nbsp;escluso che simpatizzati ed elettori riescano a ribaltare il pronunciamento degli iscritti nei gazebo. \n<h2>Ai gazebo sarà sfida vera</h2> \nBonaccini pare volere esorcizzare questa eventualità&nbsp;e ricorda che \"ogni volta che un candidato ha vinto nei circoli, poi ha vinto anche alle primarie\". Dunque, vietato pronunciare la parola vittoria, se ne riparlerà&nbsp;tra una settimana da oggi. Non solo: per blindare il risultato, il governatore sta valutando se chiedere a Gianni Cuperlo >e Paola De Micheli >di convergere sulla sua mozione. Elly Schlein è&nbsp;staccata di circa venti punti, ma il consenso che sta riscuotendo nelle piazze lascia immaginare che ai gazebo sarà&nbsp;sfida vera, voto su voto. \nAll'ultimo appuntamento della deputata, nel quartiere Testaccio di Roma, hanno partecipato circa duemila persone. Tante quante si sono ritrovate al Mandela Forum di Firenze per ascoltare il presidente dell'Emilia-Romagna. \"Non ho ancora vinto, assolutamento no: non l'ho mai detto quando ho combattuto altre battaglie, in cui pure ero piazzato bene, e non lo dirò&nbsp;mai\", avverte il candidato segretario in una intervista a Tpi. Parole che sembrano replicare a quelle di Elly Schlein. La deputata afferma di sentire attorno a sé&nbsp;un'onda montante di entusiasmo>: \"Se vincerò? <a href=\"https://www.agi.it/politica/news/2023-02-18/schlein-meloni-delusione-primarie-pd-20158387/\">Ne sono assolutamente certa</a>. Lo sento. Avverto una mobilitazione incredibile\". \n<blockquote> \n Thanks a lot <a href=\"https://twitter.com/MazzucatoM?ref_src=twsrc%5Etfw\">@MazzucatoM</a> for the inspiring conversation! <a href=\"https://t.co/sSgXUEuEkp\">https://t.co/sSgXUEuEkp</a> — Elly Schlein (@ellyesse) \n <a href=\"https://twitter.com/ellyesse/status/1627229365552484354?ref_src=twsrc%5Etfw\">February 19, 2023</a>\n</blockquote>  \nAl di là delle sensazioni sono anche i numeri dei congressi a trasmettere un certo ottimismo >fra gli esponenti della mozione Schlein. Al 17 febbraio, hanno espresso la loro preferenza 132.033 votanti. I risultati assegnano a Bonaccini 71.043 voti, pari al 54,03%; a Schlein 44.590 voti, pari al 33,91%; a Cuperlo 9.977 voti pari al 7,5%; a De Micheli 5.869 voti, pari al 4,46%. Si sono inoltre chiuse le pre-iscrizioni per il voto online. Gli iscritti residenti o domiciliati all'estero sono 1.740, gli iscritti delle altre categorie titolate al voto on line 1.055. Resterà&nbsp;aperta fino al 22 febbraio invece la possibilità&nbsp;di pre-registrarsi per 'Voto dove vivo', riservato a studenti e lavoratori fuori sede, minorenni dai 16 anni in su e stranieri residenti. \n<h2>I \"piedi per terra\" di Bonaccini</h2> \n\"Il risultato definitivo non è&nbsp;ancora acquisito\", sottolinea ancora Bonaccini: \"Sono uno che tiene i piedi per terra\". E di fronte ai numeri che lo vedono in vantaggio nel voto tra gli iscritti, Bonaccini commenta: \"È vero, per ora ho raccolto la maggioranza assoluta tra gli iscritti, il che è&nbsp;un risultato che considero molto bello e molto importante. Ma bisogna ancora aspettare il dato dei gazebo\". Da qui l'idea di chiedere ai due sfidanti che non accederanno alle primarie di sostenere la mozione Bonaccini per cercare di mettere insieme il consenso più&nbsp;vasto possibile. \n<blockquote> \n Io ed Elly facciamo la fila adesso in aeroporto, a Bari.<br> Voi fatela domenica prossima e venite a votarci alle primarie, per rigenerare il Pd <a href=\"https://t.co/rSS5hcP8YT\">pic.twitter.com/rSS5hcP8YT</a> — Stefano Bonaccini (@sbonaccini) \n <a href=\"https://twitter.com/sbonaccini/status/1627415141582098434?ref_src=twsrc%5Etfw\">February 19, 2023</a>\n</blockquote>  \n\"Vedremo cosa vogliono fare Gianni Cuperlo e Paola De Micheli. Ma è&nbsp;ovvio che a me farebbe molto piacere. Siamo politicamente compatibili. Io in passato ho sempre lavorato per tenere unito il partito. Se per loro la mia proposta politica è&nbsp;apprezzabile, sarebbe un segnale importante: anche perché, come è&nbsp;noto, io ho sempre avuto amicizia e stima sia nei confronti della De Micheli che di Cuperlo. Ci parleremo presto, appena arriverà&nbsp;il risultato definitivo. Mi farebbe piacere incontrarli, se vorranno\". Quanto a Schlein, Bonaccini ha già&nbsp;fatto sapere che in caso di vittoria \"chiederò&nbsp;a lei come agli altri di dare una mano. Se perderò, mi metterò&nbsp;a disposizione\". \n<h2>Fuga dai capi corrente</h2> \nIl minimo comune denominatore della campagna congressuale è&nbsp;la fuga dai capi corrente. \"Mi sono candidato dicendo che avrei cambiato la classe dirigente e che non avrei accettato l'appoggio di quelle correnti. È fisiologico che quelli che hanno retto prima il partito scelgano di non sostenermi\". La candidata alla segreteria dem mira a un cambiamento radicale per risollevare il Pd>: \"Cambiamo tutto: volti, visione e metodo. Non serve cambiare solo i nomi tenendosi il metodo sbagliato\". \nE il primo aspetto a cui mettere fine è&nbsp;quello della \"cooptazione\", quello che fa dire, subito dopo le presentazioni, \"tu a chi appartieni\". Frase che si è&nbsp;sentita rivolgere anche Elly Schlein la prima volta che ha messo piede nel Pd. \"Basta con la cooptazione. Apriamoci alle donne, ai giovani, alle energie migliori. Scegliamo i nuovi dirigenti in base alla competenza, non alla fedeltà\", sottolinea Schlein. Per farlo, tuttavia, dovrà&nbsp;ribaltare il responso dei circoli. Impresa alla portata, a sentire la candidata e i rappresentanti di spicco della sua mozione. Per questo, nell'incontro in Piazza Testaccio ha lanciato un appello alla mobilitazione: \"Vinciamo se ciascuno di voi si rivolge a dieci, venti vostri conoscenti, amici, colleghi per convincerli ad andare ai gazebo\". \nOsservato speciale di domenica 26 febbraio sarà&nbsp;quindi l'affluenza >ai gazebo che, negli ultimi anni si è&nbsp;ridotta progressivamente, pur rimanendo sopra il milione e mezzo di votanti: la prima volta, nel 2007, si misero in fila 3.554.169 italiani. Ad affermarsi fu Walter Veltroni con il 75,8% dei voti. Secondo giro, era il 2009, la partecipazione si fermò&nbsp;a quota 3.067.821 votanti per incoronare Pier Luigi Bersani con il 53,2%. \nNel 2013 iniziò&nbsp;il 'regno' di Matteo Renzi, l'unico sino ad oggi a centrare il bis. Alle primarie votarono 2.814.881 elettori eleggendo il segretario con il 67,5%. Nel 2017 la seconda volta dell'ex sindaco di Firenze, con 1.838.938 votanti a un 69,1% per Renzi. Le ultime primarie sono state quelle del 2019 che hanno incoronato Nicola Zingaretti segretario, scelto da 1.600.000 partecipanti.",
        "ranked": 8,
        "placed": "Politica",
        "epoch": 1677196824.0679214,
        "language": "IT",
        "source": "AGI"
    },
    {
        "title": "Meloni: \"Il Superbonus è costato 2.000 euro a ogni cittadino\"",
        "date_raw": "Sun, 19 Feb 2023 15:34:01 GMT",
        "date": "2023-02-19",
        "url": "https://www.agi.it/politica/rss",
        "news_url": "https://www.agi.it/politica/news/2023-02-18/superbonus-modifiche-cartolarizzazione-crediti-20159769/",
        "subtitle": "",
        "content": "AGI -&nbsp;Il governo ha convocato per lunedì&nbsp;pomeriggio a palazzo Chigi> i vertici delle associazioni di categoria interessate dal nuovo dl Superbonus. Il Sottosegretario alla Presidenza del Consiglio Alfredo Mantovano ha convocato lunedì&nbsp;alle 17,15 i presidenti dell'Ance> Federica Brancaccio, di Confindustria> Carlo Bonomi, di Confedilizia >Giorgio Spaziani Testa, di Confapi >Cristian Camisa e dell'alleanza delle Cooperative Italian>e Maurizio Gardini.&nbsp; \nE il premier Giorgia Meloni> ha sottolineato la necessità del decreto&nbsp;varato dal governo che ha bloccato la cessione dei crediti dei bonus edilizi, a partire dal superbonus, creando tensioni all'interno della stessa maggioranza e facendo insorgere associazioni di categoria e opposizioni. Il decreto che ha introdotto le agevolazioni fiscali \"ci è costato 105 miliardi e ci sono state moltissime truffe per circa 9 miliardi di euro. Ogni cittadino ha pagato 2.000 euro>\", ha spiegato.&nbsp;&nbsp;Quello del Superbonus, ha aggiunto, era un provvedimento \"scritto male, che ha causato moltissimi problemi\" con \"rischi devastanti\" per il bilancio pubblico.&nbsp; \nSpunta intanto l'ipotesi della cartolarizzazione dei crediti >per trovare un punto di equilibrio. Potrebbe essere questa una delle soluzioni, come ha prospettato Tommaso Foti, capogruppo di Fratelli d'Italia alla Camera, che ha aperto a modifiche, in vista del percorso parlamentare.<br> \"Non è stato bloccato il Superbonus, ma la cessione del credito> agli enti locali che si stavano sostituendo al sistema bancario. Una strada percorribile è quella di valutare la cartolarizzazione dei crediti ceduti\", ha affermato Foti ospite di Agorà&nbsp;su Rai 3. \n<h2>L'ipotesi cartolarizzazione</h2> \n\"Il decreto sul Superbonus oggi ha conosciuto questa misura drastica perché&nbsp;quella che doveva essere una misura spot è andata degenerando. Non ci possiamo permettere di non vedere una situazione che è una bomba a orologeria. Lo sapeva anche il governo Draghi, ma non è potuto intervenire per ragioni politiche\", ha aggiunto. \"Tutti possiamo dire che il provvedimento può&nbsp;essere migliorato>. Non possiamo mettere a rischio i conti pubblici. Certo che siamo pronti a modifiche\", ha detto il capogruppo FdI. \nIn sostanza, secondo quanto viene spiegato, un'operazione di questo genere comporterebbe che i crediti accumulati attraverso operazioni di ristrutturazione> edilizia, finalizzati a migliorare la resa energetica e la stabilità degli immobili, vengano \"impacchettati\" in un prodotto finanziario, che viene poi collocato sul mercato attraverso una società&nbsp;veicolo costituita ai sensi della normativa italiana sulla cartolarizzazione di crediti. In questo modo si farebbe fronte alla crisi di liquidità, superando gli ostacoli emersi negli ultimi mesi a fronte di una situazione che ha mandato in tilt gli operatori del settore. \nForza Italia> è&nbsp;pronta a fare le barricate. Fratelli d'Italia >apre alla cartolarizzazione dei crediti>. Nella maggioranza si cerca un punto di caduta sul <a href=\"https://www.agi.it/politica/news/2023-02-16/consiglio-ministri-ok-dl-cessione-crediti-imposta-20139991/\">decreto Superbonus</a> che ha bloccato la cessione dei crediti, in vista di un passaggio parlamentare che promette di essere infuocato. Protestano le opposizioni>, con il Partito Democratico e Movimento 5 Stelle in testa. Ma dubbi serpeggiano anche in Forza Italia, partito da cui si leva la voce di Erica Mazzetti>, deputata e componente della commissione Ambiente della Camera. \n<h2>Le critiche di Forza Italia</h2> \n\"Il provvedimento del governo\" che blocca il Superbonus \"è&nbsp;stato un fulmine a ciel sereno perché&nbsp;il mese scorso, durante un question time in commissione al Senato si era specificato che secondo Eurostat i debiti del Superbonus non costituivano debito pubblico. Giorgetti ci ha detto che, secondo Istat, non era così. Aspettiamo il documento\", dice Mazzetti che, poi, lancia l'attacco: \"Potrebbe essere la tomba per l'edilizia, non lo dobbiamo permettere e su questo Forza Italia farà&nbsp;le barricate perché&nbsp;il presidente Berlusconi sa che l'edilizia è&nbsp;il motore dell'economia\". \nAnche il capogruppo FI alla Camera, Alessandro Cattaneo>, avanza forti dubbi sul provvedimento varato dal governo: \"In questo momento non c'era altra scelta, ma il conto non possono pagarlo famiglie e imprese. Togliere il Superbonus potrebbe determinare anche una frenata dell'economia. Forza Italia lavorerà&nbsp;per una soluzione\", assicura Cattaneo per il quale è&nbsp;stato necessario \"mettere il punto a una situazione che ci avrebbe portato al default\", ma \"ora bisogna sbloccare i crediti maturati una volta per tutte\", conclude l'esponente di Forza Italia.&nbsp; \n<h2>Foti: \"Non possiamo mettere i conti a rischio\"</h2> \nFratelli d'Italia, azionista di maggioranza del governo, apre a modifiche. Il capogruppo alla Camera, Tommaso Foti >spiega infatti che \"non possiamo mettere a rischio i conti pubblici\" ma è&nbsp;\"certo che siamo pronti a modifiche\". E una \"strada percorribile\", per Foti, \"è&nbsp;quella di valutare la cartolarizzazione dei crediti ceduti. \"Il decreto sul Superbonus oggi ha conosciuto questa misura drastica perché&nbsp;quella che doveva essere una misura spot è&nbsp;andata degenerando. Non ci possiamo permettere di non vedere una situazione che è&nbsp;una bomba ad orologeria. Lo sapeva anche il governo Draghi, ma non è&nbsp;potuto intervenire per ragioni politiche\". \nUna strada percorribile confermata dal vicepresidente dei deputati di FdI, Alfredo Antoniozzi>: \"Sul superbonus valutiamo modifiche con gli alleati, tra i quali quelli della cartolarizzazione dei crediti. Che ci fosse una grave situazione relativa alla tenuta dei conti lo sapeva pure Draghi\", ribadisce l'esponente FdI: \"Voglio ricordare il nostro debito pubblico e le possibilità&nbsp;di aggressione speculativa che dobbiamo fronteggiare anche con misure che possono sembrare impopolari, ma che richiedono alto senso di responsabilita'\", aggiunge. \nChi parla di \"bomba sociale ad orologeria\" è&nbsp;il Pd, con il deputato già&nbsp;sottosegretario del governo Draghi, Vincenzo Amendola>: \"I bonus edilizi servono e serviranno per le scelte europee che facciamo. Quello che ha funzionato male è&nbsp;la cessione dei crediti. Questa monetizzazione si è&nbsp;incagliata\", spiega: Ma \"invece di fare una discussione che apre a una bomba sociale sulle imprese e sulle famiglie\", per Amendola \"si può&nbsp;discutere su come disincagliare 15 miliardi di crediti. Abbiamo passato mesi a discutere di balneari e Pos e non si è trovato il tempo di discutere di questioni come queste\", rileva ancora l'esponente dem.&nbsp;",
        "ranked": 9,
        "placed": "Politica",
        "epoch": 1677196824.0679228,
        "language": "IT",
        "source": "AGI"
    },
    {
        "title": "Meloni: dalle Regionali segnale di consenso al nostro lavoro ",
        "date_raw": "Sun, 19 Feb 2023 10:08:19 GMT",
        "date": "2023-02-19",
        "url": "https://www.agi.it/politica/rss",
        "news_url": "https://www.agi.it/politica/news/2023-02-19/meloni-regionali-consenso-lavoro-governo-20171656/",
        "subtitle": "",
        "content": "AGI - Alle elezioni Regionali c'e' stata \"un'affermazione del centrodestra ma anche un segnale che arriva dai cittadini sul consenso attorno lavoro che il governo porta avanti, sulla volontà&nbsp;che ci sia un governo stabile. Ripagheremo quel consenso> con le tanto attese riforme che l'Italia si attende e non sono state fatte negli ultimi anni\". \nCosi' il Presidente del Consiglio Giorgia Meloni >nella sua rubrica 'Appunti di Giorgia' su Facebook.&nbsp;",
        "ranked": 10,
        "placed": "Politica",
        "epoch": 1677196824.0679243,
        "language": "IT",
        "source": "AGI"
    }
]
