[
    {
        "title": "La ‘parabola' di Andrea Cozzolino",
        "date_raw": "Fri, 10 Feb 2023 20:47:46 GMT",
        "date": "2023-02-10",
        "url": "https://www.agi.it/politica/rss",
        "news_url": "https://www.agi.it/politica/news/2023-02-10/la-parabola-di-andrea-cozzolino-20055207/",
        "subtitle": "",
        "content": "AGI -&nbsp; Se a Napoli negli ambienti della politica si dice 'cinesi', il pensiero corre subito ad Andrea Cozzolino>. \nUna lunga militanza a sinistr>a, che parte dal liceo classico di Torre del Greco, dove è tra i fondatori dell'Associazione degli studenti contro la camorra negli anni '70, a Bruxelles, passando attraverso incarichi nel partito (tra l'altro quello di segretario del Pd a Napoli), e in Regione (assessore di Antonio Bassolino), Cozzolino, 60 anni, tre figli avuti da Anna Normale, figlia di un noto costruttore partenopeo, europarlamentare dal 2009, prima di questo mandato d'arresto europeo nell'ambito dell'indagine belga denominata Qatargate, era già stato al centro di una discussa tornata di primarie dem poi annullate>, proprio per un sospetto di brogli con voti comprati e messi nelle urne da un folto numero di rappresentanti della comunità cinese napoletana>. \nLe primarie in questione erano quelle del centro-sinistra per la scelta del candidato sindaco di Napoli, il 23 gennaio 2011; che Cozzolino vince a sorpresa con il 37,3% delle preferenze (16.358 voti), principalmente raccolte nei quartieri di Secondigliano e Miano. \nUn risultato contestato> davanti ai garanti dagli altri aspiranti: Umberto Ranieri, Libero Mancuso e Nicola Oddati, anche lui giovane pupillo di Bassolino. Le primarie vengono poi annullate, ma le denunce di brogli spingono la Direzione distrettuale antimafia >a indagare per infiltrazioni camorristiche del clan Lo Russo, egemone proprio a Miano, e il centro sinistra ripiega su Mario Morcone, prefetto e commissario per Roma nel 2008, proposto dal commissario provinciale del Pd Andrea Orlando. Comunque, la militanza di Cozzolino nella sinistra è&nbsp; da manuale. \nAll'inizio degli anni '90, partecipa da dirigente del Pci al processo che ha portato alla svolta della Bolognina di Achille Occhetto, aderisce al Partito Democratico della Sinistra, e nel 1998 ai Democratici di Sinistra di Massimo D'Alema. Dal 1994 al 2000 è stato segretario della Federazione di Napoli del Pds prima, e Ds poi. Si candida alle elezioni regionali in Campania del 2000 con i Ds, con Bassolino, anche lui impegnato nella scalata alla presidenza della Giunta, venendo eletto nel collegio di Napoli in Consiglio regionale. Viene poi rieletto alle elezioni regionali del 2005> nel medesimo collegio, e diventa assessore con deleghe all'Agricoltura e alle Attività Produttive, sempre con Bassolino presidente.<br> <br> &nbsp;Alle primarie del 14 ottobre 2007 è eletto all'assemblea costituente nazionale del Partito Democratico.&nbsp;Alle elezioni europee del 2019era stato rieletto con 81.328 preferenze>, ed era entrato a far parte della sottocommissione per i diritti umani e della delegazione del Parlamento per i rapporti con i paesi del Maghreb e l'Unione del Maghreb arabo. \nQuando, il 22 novembre scorso, il Parlamento Europeo vota a favore del riconoscimento della Federazione Russa come Stato che sostiene il terrorismo a seguito delle sue azioni nel corso della invasione russa dell'Ucraina, Cozzolino è uno dei quattro parlamentari italiani a votare contro la mozione>. \nIl 16 dicembre 2022 la Commissione Nazionale di Garanzia del Pd delibera di \"sospendere cautelativamente l'onorevole Andrea Cozzolino dall'Albo degli iscritti e degli elettori del Pd>, nonché da tutti gli organismi del partito di cui dovesse eventualmente essere parte. E ciò fino alla chiusura delle indagini in corso da parte della magistratura relative allo scandalo 'Qatargate'\".<br> <br> Cozzolino, attraverso i suoi avvocati, aveva già reso noto che era a disposizione dei pm e disposto a rinunciare all'immunità.&nbsp;Il 12 gennaio 2023 si dimette dai propri incarichi in commissione e, coerentemente a quanto annunciato, vota a favore della <a href=\"https://www.agi.it/estero/news/2023-02-02/parlamento-ue-revoca-immunita-cozzolino-e-tarabella-19918560/\">revoca dell'immunità</a> per sé e per Tarabella>, deliberata dal Parlamento Europeo il 2 febbraio scorso.",
        "ranked": 1,
        "placed": "Politica",
        "epoch": 1676097924.331018,
        "language": "IT",
        "source": "AGI"
    },
    {
        "title": "Lazio, la parola ai candidati al voto di domenica ",
        "date_raw": "Fri, 10 Feb 2023 17:56:37 GMT",
        "date": "2023-02-10",
        "url": "https://www.agi.it/politica/rss",
        "news_url": "https://www.agi.it/politica/news/2023-02-10/elezioni-regionale-lazio-candidati-20050905/",
        "subtitle": "",
        "content": "AGI - In vista del voto che si terrà domenica e lunedì, l'AGI ha intervistato i candidati alla presidenza della Regione Lazio:&nbsp;Donatella Bianchi che corre per il M5S, ad Alessio D'Amato (centrosinistra e terzo polo)&nbsp;e a Francesco Rocca (centrodestra).&nbsp; I tre candidati illustrano quelle che sono, a loro giudizio, le&nbsp;iniziative da intraprendere qualora il voto dalle urne fosse favorevole alla loro elezione. \n<h2>Le dieci domande dell'AGI</h2> \nLe risposte di&nbsp;Francesco Rocca \nLe risposte di Donatella Bianchi \nLe risposte di Alessio D'Amato",
        "ranked": 2,
        "placed": "Politica",
        "epoch": 1676097924.3310263,
        "language": "IT",
        "source": "AGI"
    },
    {
        "title": "Rocca: \"Con me una regione meno romanocentrica\" ",
        "date_raw": "Fri, 10 Feb 2023 16:49:48 GMT",
        "date": "2023-02-10",
        "url": "https://www.agi.it/politica/rss",
        "news_url": "https://www.agi.it/politica/news/2023-02-10/elezioni-regionali-lazio-francesco-rocca-20049913/",
        "subtitle": "",
        "content": "AGI - Una regione meno “romanocentrica”. Dove i cittadini non si sentano “abbandonati”. E i giovani si riavvicino alla politica. È il Lazio immaginato dal candidato del centrodestra alle prossime elezioni regionali Francesco Rocca>, come spiega rispondendo alle dieci domande poste dall'AGI >ai tre sfidanti in corsa per La Pisana. \nSiamo alle ultime battute di una campagna elettorale partita in sordina e salita nei toni. Che cosa contesta ai suoi avversari?&nbsp;><br> <br> Più che di contestazione parlerei di coerenza. Gli elettori sanno bene che il Pd e i Cinque Stelle hanno governato insieme in Regione negli ultimi cinque anni e adesso non solo ne paghiamo il conto, ma ce li ritroviamo ad attaccarsi a temi rispetto ai quali avrebbero potuto e dovuto lavorare insieme. I risultati sono sotto gli occhi di tutti: sanità, infrastrutture, rifiuti al collasso. I cittadini del Lazio si sentono, a ragione, abbandonati da una politica priva di cuore e anima, carente nell'ascolto e incapace di dare risposte. Dobbiamo tempestivamente invertire la rotta. \nTre punti da realizzare e avviare nei primi cento giorni?&nbsp;><br> <br> La priorità sarà l'abbattimento delle liste d'attesa, riformando il sistema Recup e gestendo tutte le prenotazioni e le agende, comprese quelle dei privati accreditati. Sempre nella sanità avvieremo la rivoluzione digitale: basta con i fax per gestire i posti letto. Infine le infrastrutture: partiranno i lavori di quelle immediatamente cantierizzabili e già finanziate. \nIl primo provvedimento per la sanità?>&nbsp;&nbsp;<br> <br> Partiamo dal fatto che bisogna restituire dignità ai cittadini puntando sulla riorganizzazione delle liste di attesa per gli esami specialistici e sull'abbattimento dei tempi biblici nei Pronto Soccorso. Sono di questi giorni le immagini raccapriccianti del Sant'Andrea con pazienti adagiati sui pavimenti. E' una vergogna inaccettabile. Digitalizzeremo e metteremo in rete tutte le prestazioni che eroga la Regione, sia nel pubblico che nel privato accreditato. Dobbiamo essere in grado di controllare e gestire ciò che paghiamo. Oggi non è così. \nIl primo provvedimento per i rifiuti?&nbsp;> \n&nbsp;Inizio col dire sì al termovalorizzatore, senza se e senza ma. Tuttavia, questo deve essere il punto di arrivo di una reale e concreta chiusura del ciclo dei rifiuti e si deve ragionare bene sulla sua ubicazione. Quindi, incentivi immediati per aumentare le percentuali di raccolta differenziata che, al momento nel Lazio, si attestano al 18esimo posto in Italia. Dobbiamo lavorare per creare un vero e proprio circolo virtuoso dove i rifiuti, da problema, diventino un'opportunità. \nIl primo provvedimento per le infrastrutture e iniziative per la sicurezza stradale?&nbsp;Il Lazio è tristemente protagonista nelle pagine di cronaca per numero di incidenti mortali.&nbsp;> \nSarà fondamentale sbloccare le molte opere già finanziate ma mai avviate, di cui il Lazio ha bisogno: penso alla Orte-Civitavecchia, alla Roma-Latina e alla Cisterna-Valmontone, solo per fare qualche esempio. La sicurezza stradale è poi un importante tema sociale e culturale: dobbiamo fermare questa prevedibile mattanza e sensibilizzare soprattutto i più giovani. Il Lazio sconta un deficit infrastrutturale grave che si ripercuote innanzitutto sulla sicurezza stradale, ma anche sulla mancata crescita economica della Regione.&nbsp; \nDopo settimane di incontri sul territorio, c'è qualche punto del programma che cambierebbe?&nbsp;><br> <br> Ho imparato a guardare la Regione con occhi diversi. Da romano, ero abituato a pensare soprattutto alla Capitale e alla sciatteria alla quale è condannata da tempo. Girando le nostre province come candidato e non come turista, ho visto quanto sia compromessa la qualità della vita dei cittadini laziali. Da Presidente farò in modo che Roma diventi la locomotiva dell'intero territorio regionale, superando una visione da anni troppo “romanocentrica”.&nbsp; \nIl Lazio ha il primato dei neet, oltre il 20 per cento dei giovani tra 15 e 19 anni non studiano né lavorano. Eppure i giovani sono rimasti all'ombra di questa campagna. Quali iniziative prevede per le fasce giovanili, nei settori della formazione e del lavoro?&nbsp;><br> <br> Dico sempre che chi governa ha un dovere morale: riavvicinare i giovani alla politica. Se tanti di loro si sono allontanati è anche colpa di chi, in questi dieci anni, non ha saputo coinvolgerli né produrre risultati in grado di far percepire che le istituzioni posso essere vicine ai loro bisogni. L'unico modo è far seguire alle parole i fatti, restituendo credibilità alla politica. La Regione ha importanti competenze in materia di formazione professionale. Dobbiamo ascoltare le esigenze delle imprese e degli studenti per creare un matching virtuoso tra domanda e offerta di lavoro. Sono certo che tra cinque o dieci anni le cose saranno diverse.&nbsp; \nDal Castello di Santa Severa al Parco archeologico di Ostia Antica, il recupero di alcune aree storico archeologiche ha rappresentato alcune delle iniziative bandiera per le precedenti amministrazioni. Ci sono dei beni culturali che prevede già di recuperare?&nbsp;><br> <br> Intanto ripristineremo l'assessorato alla Cultura dall'oblio cui è stato condannato da Zingaretti e D'Amato. Impensabile che il Lazio, una regione che gode di tante bellezze architettoniche, culturali, archeologiche e paesaggistiche, abbia dimenticato un settore così importante per la crescita materiale e immateriale del Lazio. Immagino un turismo diffuso, un Grand Tour 4.0 delle Bellezze del Lazio. \nDomanda sulla coalizione. Finché potevano essere diffusi, i sondaggi vedevano il suo nome meno forte rispetto ai partiti che la sostengono. Non teme, in caso di elezione, di partire con una leadership debole rispetto alla coalizione?&nbsp;><br> <br> In realtà non tutti i sondaggi andavano in questa direzione. In ogni caso il clima che ha preceduto e accompagnato la mia candidatura è stato di grande unità e lealtà. Siamo una squadra compatta e questo farà la differenza, anche grazie al governo nazionale con il quale lavoreremo a stretto contatto. \nIn chiusura, perché scegliere lei, in una parola?&nbsp;>&nbsp;<br> <br> Ho amministrato e gestito realtà complesse con risultati che sono sotto gli occhi di tutti e ho fatto dell'ascolto la cifra del mio impegno nazionale e internazionale. Nel Lazio manca proprio questo: dialogo, visione e amore per una regione che non può più permettersi improvvisatori e mediocri amministratori. Su questo ha già dato.&nbsp;",
        "ranked": 3,
        "placed": "Politica",
        "epoch": 1676097924.3310282,
        "language": "IT",
        "source": "AGI"
    },
    {
        "title": "D'Amato: \"Rocca vince i sondaggi, io le elezioni\"",
        "date_raw": "Fri, 10 Feb 2023 16:48:18 GMT",
        "date": "2023-02-10",
        "url": "https://www.agi.it/politica/rss",
        "news_url": "https://www.agi.it/politica/news/2023-02-10/elezioni-regionali-lazio-d-amato-rocca-vince-i-sondaggi-io-le-elezioni-20050639/",
        "subtitle": "",
        "content": "AGI - “Fare del Lazio la locomotiva d'Italia”. E' l'obiettivo di Alessio D'Amato,> candidato per il centrosinistra alle regionali del Lazio>, che rispondendo alle dieci domande dell'AGI spiega perché è convinto di vincere le elezioni, mentre “Rocca vince i sondaggi”. \nSiamo alle ultime battute di una campagna elettorale partita in sordina e salita nei toni. Che cosa contesta ai suoi avversari?&nbsp;> \nA Rocca contesto l'assenza di autonomia: un candidato presidente che fino a poche settimane fa era rappresentante di una delle associazioni della sanità privata e presiedeva la fondazione di uno dei principali gruppi accreditati con il Sistema Sanitario Regionale non può essere sinonimo di autonomia. A Bianchi contesto l'affermazione di essere una candidatura di servizio e di usare i cittadini del Lazio come un “test”. Questo è irriguardoso nei confronti degli elettori. \nTre punti del suo programma da realizzare o avviare entro i primi cento giorni?><br> <br> Introduzione dello psicologo di base. Trasporto pubblico locale gratuito per i giovani e gli over 70. Piano regionale per la sicurezza stradale.&nbsp; \nIl primo provvedimento per la sanità?><br> <br> Investire 200 milioni per il governo delle liste d'attesa, facendo in modo che alcune prestazioni di base vengano svolte direttamente da medici di famiglia e dalle farmacie dei servizi. Estendere l'orario di apertura delle strutture pubbliche fino alle ore 22.<br> <br> Il primo provvedimento per i rifiuti?><br> <br> Aiutare il sindaco di Roma a chiudere il ciclo, per far sì che la Capitale sia autonoma e smetta di gravare sulle altre province e sulle altre regioni d'Italia. Istituirò inoltre una commissione di esperti di profilo internazionale incaricata di monitorare sia in termini tecnici che scientifici la qualità dell'impianto. Allo stesso tempo, intendo portare la differenziata in tutta la Regione sul livello dei migliori standard europei.&nbsp;<br> <br> Il primo provvedimento per le infrastrutture e iniziative per la sicurezza stradale? Il&nbsp;Lazio è tristemente protagonista nelle pagine di cronaca per numero di incidenti mortali.&nbsp;><br> <br> Velocizzare la consegna dei 38 nuovi treni già acquistati, 20 per la Roma-Lido e 18 per la Roma-Viterbo, partire con i cantieri della Cisterna -Valmontone e concludere la Orte-Civitavecchia, potenziare la frequenza dei treni sull'anello ferroviario romano, soprattutto sulla stazione Vigna Clara. Per ridurre il numero di incidenti, lancerò il piano “LazioStradeSicure”, basato su riqualificazione delle strade, aumento dei controlli sul territorio, investimenti tecnologici per il presidio delle aree a rischio, campagne di sensibilizzazione nelle scuole, rafforzamento dei servizi medici e psicologici in caso di incidenti. \nDopo settimane di incontri sul territorio, c'è qualche punto del programma che cambierebbe?>&nbsp;<br> <br> Noi abbiamo le idee chiare: fare del Lazio la locomotiva d'Italia, valorizzando il suo ecosistema legato a scienze della vita, farmaceutica, digitale, aerospazio, turismo e cultura. \nIl Lazio ha il primato dei neet, oltre il 20 per cento dei giovani tra 15 e 19 anni non studiano né lavorano. Eppure i giovani sono rimasti all'ombra di questa campagna. Quali iniziativa prevede per le fasce giovanili, nei settori della formazione e del lavoro?>&nbsp;<br> <br> Ho fatto tante iniziative con i giovani, che hanno anche realizzato un appello in mio sostegno. Quello dei neet è un tema nazionale e ho proposto per il Lazio il “reddito di formazione”: un sussidio di 800 euro al mese accompagnato a un'esperienza di formativa, per un rapido inserimento nel mondo del lavoro, soprattutto nelle piccole-medie imprese e nel settore dell'artigianato.&nbsp;&nbsp;> \nDal Castello di Santa Severa al Parco archeologico di Ostia Antica, il recupero di alcune aree storico archeologiche ha rappresentato alcune delle iniziative bandiera per le precedenti amministrazioni. Ci sono dei beni culturali che prevede già di recuperare?>&nbsp; \nIl Lazio è ricco di bellezze che possono trasformarsi in una risorsa sociale ed economica. Lo abbiamo dimostrato in questi anni, valorizzando molti siti, e proseguiremo nel futuro. Penso ad esempio a Palazzo Rivaldi a Roma o all'Antico Ospedale Infermi a Viterbo, sui quali la Regione ha già elaborato i primi progetti in accordo con il Ministero della Cultura. Inoltre ho in mente un grande progetto: istituire a Roma e nel Lazio la Biennale della cultura europea. \nFinché potevano essere diffusi, i sondaggi vedevano il suo nome apprezzato ma i partiti che la sostengono deboli, non teme in caso di elezione di essere un governatore senza maggioranza?&nbsp;><br> <br> Conta la persona, non i sondaggi. I sondaggi lasciamoli vincere a Rocca. Io vincerò le elezioni. \nIn chiusura, perché scegliere lei, in una parola? ><br> <br> Per la forza dei risultati, per la concretezza dimostrata durante la più grande emergenza sanitaria del secolo, che è la pandemia. Il Lazio è stato visto come modello in Italia e in Europa: quel modello voglio estenderlo a tutti i settori dell'amministrazione, per fare del Lazio la regione locomotiva del nostro Paese.&nbsp;",
        "ranked": 4,
        "placed": "Politica",
        "epoch": 1676097924.3310294,
        "language": "IT",
        "source": "AGI"
    },
    {
        "title": "Meloni: \"Al vertice Ue abbiamo vinto su economia e migranti\" ",
        "date_raw": "Fri, 10 Feb 2023 16:12:57 GMT",
        "date": "2023-02-10",
        "url": "https://www.agi.it/politica/rss",
        "news_url": "https://www.agi.it/politica/news/2023-02-10/ue-meloni-vittoria-italia-su-economia-e-migranti-20049560/",
        "subtitle": "",
        "content": "AGI - La presidente del Consiglio, Giorgia Meloni, si presenta in conferenza stampa \"estremamente soddisfatta\" per \"la grande vittoria\" ottenuta dall'Italia al vertice Ue> che è durato fino alle 3 del mattino. Sul dossier dei migranti, in particolare, \"dove è stato certificato un cambio dell'approccio europeo\"; ma anche sull'economia \"dove sono state accettate le richieste dell'Italia di limitare la portata degli aiuti di Stato\" e sull'Ucraina, \"per cui Roma ha confermato il suo sostegno a 360 gradi\". \nChi ritiene invece che l'Italia sia stata isolata diplomaticamente, secondo Meloni ha una \"lettura provinciale\" condizionata dalla visione del passato \"in cui centralità significava comparire in una foto\". Per evidenziarlo meglio, il capo del Governo definisce \"un errore politico\" la scelta del presidente francese, Emmanuel Macron>, di invitare il leader ucraino, Volodymyr Zelensky, a Parigi la sera prima del vertice Ue. \nNel suo secondo Consiglio europeo a Bruxelles, Meloni ha avuto anche il suo primo bilaterale con Zelensky.> \"è stato confermato che l'Unione resterà al fianco dell'Ucraina per tutto il tempo necessario e con tutti gli strumenti necessari. Da questo punto di vista l'Italia ha tenuto sempre una posizione estremamente chiara e coerente\", spiega. \n\"Il nostro è un impegno a 360 gradi che riguarda il fronte finanziario, umanitario, civile, militare>. Anche ieri al presidente Zelensky abbiamo ribadito questa nostra piena disponibilità\", ha assicurato. A conferma delle intenzioni, l'impegno - confermato al presidente ucraino - di procedere spediti con la fornitura della difesa aerea Samp-T. \n\"Siamo da tempo impegnati nella joint venture con la Francia. Credo che si stia procedendo in maniera molto veloce, spero nei prossimi giorni saremo in grado definitivamente di dichiarare di essere pronti\", ha sottolineato. Ritiene, però, che Macron abbia sbagliato ad anticipare la riunione con Zelensky rispetto al vertice. \n\"Se fossi stata invitata all'Eliseo avrei consigliato di non fare quella riunione perchè a noi sull'Ucraina interessa soprattutto dare un messaggio di compattezza. Non è facile per nessuno di noi gestire il tema dell'Ucraina con la nostra opinione pubblica. Le persone sono spaventate, giustamente, sono preoccupate. Quello che noi facciamo per sostenere l'Ucraina, ritenendolo giusto, sul piano del consenso non può essere visto come il metodo migliore. Abbiamo privilegiato quello che era giusto rispetto a quello che era utile\", spiega. \"Non è questione dell'Italia, a me non interessa stare in una foto che non condivido. A Parigi c'erano due presidenti europei, ne mancavano 25\">, rimarca. \nMeloni rivendica il suo ruolo a livello europeo, di cui i rapporti con Visegrad a beneficio dei Ventisette. \"Ha permesso di dare il via libera alla tassazione globale\", cita. E respinge categoricamente ogni classificazione: \"Non c'è un'Europa di serie A e serie B. Chi pensa che è un club dove c'è chi conta di più e chi conta di meno; chi dice che è una prima e una terza classe vale la pena ricordarsi del Titanic. Perchè >quando la nave affonda non importa quanto hai pagato il biglietto\". Tornando alle conclusioni del Consiglio europeo, Meloni esulta per i risultati portati a casa sul fronte migrazioni. \n\"La giornata di ieri stabilisce un principio: si cambia approccio. Quello che abbiamo visto ieri è molto diverso da quello degli anni passati. Parte da una frase che non si era mai riusciti a mettere in un documento di questo tipo: la migrazione è un problema europeo e ha bisogno di una risposta europea. Questo cambia moltissime cose nell'approccio europeo alla questione migratoria\". Nel concreto, \"è stata data priorità agli arrivi primari, anche per rispondere alle preoccupazioni di alcuni Paesi sui secondari, e alla rotta del Mediterraneo centrale\". \nLa redistribuzione \"non è mai stata mia priorità> perchè per l'Italia è marginale e finora è sempre stata volontaria e non ha funzionato\", critica la premier. \"Più attenzione invece alla dimensione esterna, con la cooperazione con i Paesi di origine e di transito\" perchè \"è disumano affidare le migrazioni ai trafficanti di essere umani\". Un altro fronte dei negoziati tra i leader ha riguardato l'allentamento delle regole sugli aiuti di Stato. \n\"L'allentamento sugli aiuti di Stato è particolarmente richiesto da nazioni che hanno un maggiore spazio fiscale ma rischia di avere anche delle conseguenze che bisogna monitorare in termini di tenuta del mercato unico e di parità di condizioni per le altre nazioni\", evidenzia Meloni. \n\"L'Italia ha chiesto che l'allentamento degli aiuti di Stato fosse circoscritto, temporaneo e limitat>o e che vi fosse anche la capacità di dare a un problema europeo una risposta europea\" e ha chiesto alla Commissione di \"fare una proposta su un fondo europeo dedicato alla sovranità strategica\" con la consapevolezza che \"richiederà molto tempo\". \nPer questo Meloni insiste per \"una flessibilità nell'utilizzo dei fondi europei esistenti\".&nbsp;",
        "ranked": 5,
        "placed": "Politica",
        "epoch": 1676097924.3310308,
        "language": "IT",
        "source": "AGI"
    },
    {
        "title": "La Lega vuole punire chi usa le polpette avvelenate per uccidere gli animali",
        "date_raw": "Fri, 10 Feb 2023 16:11:00 GMT",
        "date": "2023-02-10",
        "url": "https://www.agi.it/politica/rss",
        "news_url": "https://www.agi.it/politica/news/2023-02-10/legge-lega-pene-aspre-tutela-animali-polpette-avvelenate-20049912/",
        "subtitle": "",
        "content": "AGI -&nbsp;Condanne più&nbsp;aspre e regole ferree per la tutela degli animali domestici. È questo l'obiettivo della proposta di legge della Lega, scritta con alcune associazioni per la tutela degli animali e che sarà presentata la settimana prossima. \nIl pdl prevede l'inasprimento delle pene per chi maltratta e uccide animali di affezione,> aggravato se tali delitti vengono perpetrati con la divulgazione online o sui social, per i reati di zooerastia e zoopornografia, per il traffico di cuccioli e l'introduzione del reato di \"strage di animali\" in caso di uso delle polpette avvelenate. \nInoltre sanzioni gravi per l'importazione sul territorio nazionale, vendita, utilizzo e cessione a qualunque titolo di collari elettronici, collari elettrici, collari con le punte che provano dolore per gli animali.&nbsp;&nbsp;",
        "ranked": 6,
        "placed": "Politica",
        "epoch": 1676097924.331032,
        "language": "IT",
        "source": "AGI"
    },
    {
        "title": "Bianchi: \"Con me, contro i ‘pendolari della poltrona'\"",
        "date_raw": "Fri, 10 Feb 2023 15:32:44 GMT",
        "date": "2023-02-10",
        "url": "https://www.agi.it/politica/rss",
        "news_url": "https://www.agi.it/politica/news/2023-02-10/regionali-bianchi-con-me-contro-pendolari-della-poltrona-20049201/",
        "subtitle": "",
        "content": "AGI - Al Lazio serve “un'aria nuova”. Contro i “pendolari della poltrona e gli interessi di bottega” e per evitare che Roma diventi “Caput Immonditiae”. Non ha dubbi Donatella Bianchi, candidata alla Pisana per il Movimento 5 Stelle e del Polo Progressista alle elezioni regionali del Lazio, che spiega la sua visione rispondendo alle 10 domande poste dall'AGI ai tre sfidanti. \nSiamo alle ultime battute di una campagna elettorale partita in sordina e salita nei toni. Che cosa contesta ai suoi avversari?>&nbsp; \nUna macroscopica mancanza di trasparenza. Sul finanziamento di Bandecchi, sulle presenze neofasciste nelle liste che lo sostengono e sulla vicenda della casa acquistata a prezzo di favore da Enpaia, Rocca ha nascosto la testa sotto la sabbia. Contestualmente, D'Amato si è presentato per governare una Regione dal cui bilancio la Corte dei Conti dice che ha precedentemente distratto circa 300mila euro per la sua attività politica. In entrambi i casi, non è il biglietto da visita che i cittadini vorrebbero. \nTre punti del suo programma da realizzare o avviare entro i primi cento giorni>.&nbsp; \nAttenzione ai giovani, con la creazione dell'assessorato alle politiche giovanili, un organismo dedicato esclusivamente ai bisogni dei nostri ragazzi e ragazze; varerò un reddito di cittadinanza regionale per difendere i 350mila cittadini che verranno abbandonati dal governo Meloni e istituirò lo psicologo di base, figura necessaria persa durante la pandemia. E poi, il Superbonus Lazio. Un report di Bankitalia, diffuso a novembre 2022, indica nelle costruzioni uno dei settori che hanno trainato la ripresa dell'occupazione nel Lazio dopo il blocco delle attività causato dalla pandemia: dobbiamo proseguire lungo questa strada. \nPrimo provvedimento per la sanità.> \nSubito una piattaforma digitale di monitoraggio e gestione delle liste di attesa: bisogna uscire da un modello “ospedalecentrico”, rilanciando la medicina territoriale: ciò, per esempio, eviterebbe ai cittadini di restare “parcheggiati” su una barella per ore ed ore quando si recano in un pronto soccorso o di doversi spostare in altre Regioni per dei semplici esami diagnostici. \nPrimo provvedimento per i rifiuti.> \nImplementazione netta della raccolta, perché si discute troppo di come chiudere il ciclo dei rifiuti ma occorre aprirlo sapientemente. Basta confusione tra raccolta e smaltimento, Rocca e D'Amato su questo mentono ai laziali facendogli credere che un inceneritore che vedrà la vita tra vari anni sia la soluzione oggi all'immondizia che invade le strade. \nPrimo provvedimento per le infrastrutture e iniziative per la sicurezza stradale, il Lazio è tristemente protagonista nelle pagine di cronaca per numero di incidenti mortali.&nbsp;> \nNei giorni scorsi ho fatto un viaggio sulla Viterbo-Roma toccando con mano le difficoltà che i pendolari sono quotidianamente costretti ad affrontare. Da presidente di Regione, il miglioramento dell'offerta e delle prestazioni del trasporto pubblico locale e regionale, anche attraverso la riapertura di vecchie tratte oggi in disuso al fine di garantire una migliore circolazione di merci e persone, sarà in cima alla mia agenda. Quanto alla sicurezza stradale, intendo intervenire su tre aspetti: maggiori risorse per la messa in sicurezza delle strade, promozione di corsi di guida sicura per i giovani neo-patentati sostenendo in particolare quelli che vivono in famiglie a basso reddito, e una più stretta collaborazione con i gestori dei locali.&nbsp; \nDopo settimane di incontri sul territorio, c'è qualche punto del programma che cambierebbe?>&nbsp; \nIl programma con cui io e il M5S ci presentiamo alle elezioni è nato ascoltando i cittadini e le loro esigenze, ma anche il mondo accademico e quello dell'associazionismo che, se sarò governatrice, avrà un ruolo ancora più centrale. Sono pienamente convinta che le nostre proposte siano quelle giuste per rilanciare il Lazio, ma sarò sempre disponibile al dialogo con le persone e con le parti sociali. Sostenibilità ed inclusività saranno le due parole chiave del mio mandato.&nbsp;&nbsp; \nIl Lazio ha il primato dei neet, oltre il 20 per cento dei giovani tra 15 e 19 anni non studiano né lavorano. Eppure i giovani sono rimasti all'ombra di questa campagna. Quali iniziativa prevede per le fasce giovanili, nei settori della formazione e del lavoro?>&nbsp; \nRoma, Latina e Frosinone sono 3 delle Province dove quest'anno, secondo la Cgia di Mestre, si registreranno gli incrementi maggiori della disoccupazione. I giovani rischiano nuovamente di pagare il prezzo più alto. Due proposte per evitarlo. La prima: va favorito l'accesso dei ragazzi all'Università, implementando le risorse destinate alle borse di studio e riducendo il gap del Lazio sul fronte degli alloggi per studenti. La seconda: va costruito un ecosistema di cooperazione aperta fra imprese e università, mettendole al centro delle politiche attive del lavoro. \nDal Castello di Santa Severa al Parco archeologico di Ostia Antica, il recupero di alcune aree storico archeologiche ha rappresentato alcune delle iniziative bandiera per le precedenti amministrazioni. Ci sono dei beni culturali che prevede già di recuperare?>&nbsp; \nServe un approccio integrato che valorizzi i beni culturali in completa sinergia con la riqualificazione ambientale. Penso in particolare all'attenzione che merita l'itinerario costiero laziale, un valore aggiunto per il tessuto culturale e produttivo laziale, volano di un turismo sostenibile che deve fare della blu economy uno dei punti di forza della regione. \nSi presenta come rappresentante dell'elettorato ecologista. Un'eventuale vittoria dei \"partiti dell'inceneritore\" potrebbe portarla a rivedere le posizioni sul termovalorizzatore?&nbsp;> \nAssolutamente no. Quello in cui i fan dell'inceneritore vivono è un mondo alla rovescia. Al contrario, seguendo le linee programmatiche caldeggiate anche dall'Ue, bisogna investire in tecnologie meno impattanti come l'ossicombustione, e trovare soluzioni adeguate per la raccolta prima di pensare solo ed esclusivamente allo smaltimento. Parliamo peraltro di un'opera che, se va bene, arriverà nei prossimi anni, e che ci costringerà ad importare immondizia dal resto d'Italia e d'Europa. Forse l'obiettivo di Rocca e D'Amato è trasformare Roma in Caput Immonditiae. \nIn chiusura, perché scegliere lei, in una parola.>&nbsp; \nLa mia è una candidatura civica e progressista, che rimette al centro l'ascolto e il confronto con la politica. Nei miei competitor vedo interessi di bottega e ‘pendolari della poltrona': il Lazio ha bisogno di un'aria nuova.",
        "ranked": 7,
        "placed": "Politica",
        "epoch": 1676097924.331034,
        "language": "IT",
        "source": "AGI"
    },
    {
        "title": "Mattarella celebra il ricordo delle Foibe: \"Mai avere paura della verità\"",
        "date_raw": "Fri, 10 Feb 2023 11:25:09 GMT",
        "date": "2023-02-10",
        "url": "https://www.agi.it/politica/rss",
        "news_url": "https://www.agi.it/politica/news/2023-02-10/mattarella-celebra-ricordo-foibe-mai-avere-paura-della-verit-20043512/",
        "subtitle": "",
        "content": "AGI -&nbsp;&nbsp;\"Nessuno deve avere paura della verità. La verità rende liberi. Le dittature - tutte le dittature - falsano la storia, manipolando la memoria, nel tentativo di imporre la verità di Stato\". Lo ha detto il presidente della Repubblica <a href=\"https://www.agi.it/cronaca/news/2023-02-02/mattarella-anniversario-primo-anno-dopo-elezione-bis-19927126/\">Sergio Mattarella</a> celebrando al Quirinale il Giorno del Ricordo.&nbsp; \n\"Sono passati quasi vent'anni da quando il Parlamento italiano istituì, con una significativa ampia maggioranza, il Giorno del Ricordo, dedicato al percorso di dolore inflitto agli italiani di Istria, Dalmazia e Venezia Giulia sotto l'occupazione dei comunisti jugoslavi >nella drammatica fase storica legata alla Seconda Guerra Mondiale e agli avvenimenti a essa successivi\".&nbsp; \n<h2>Gli altri passaggi del discorso del Capo dello Stato</h2> \n\"La legge, con puntuale completezza, recita: 'La Repubblica riconosce il 10 febbraio quale \"Giorno del ricordo\" al fine di conservare e rinnovare la memoria della tragedia degli italiani e di tutte le vittime delle foibe, dell'esodo dalle loro terre degli istriani, fiumani e dalmati nel secondo dopoguerra e della più complessa vicenda del confine orientale'\". \n\"Vessazioni e violenze dure, ostinate, che conobbero eccidi e stragi e, successivamente, l'epurazione attraverso l'esodo di massa. Un carico di sofferenza, di dolore e di sangue, per molti anni rimosso dalla memoria collettiva e, in certi casi, persino negato\". \n\"Come se le brutali vicende che interessarono il confine orientale italiano e le popolazioni che vi risiedevano da secoli rappresentassero un'appendice minore e trascurabile degli eventi della fosca epoca dei totalitarismi o addirittura non fossero parte integrante della nostra storia. \n\"In realtà, quel lembo di terra bagnato dall'Adriatico, dove per lungo tempo si è esercitata, con fatica e con fasi alterne, la convivenza tra etnie, culture, lingue, religioni, ha conosciuto, sperimentandoli e racchiudendoli, tutti gli orrori della prima metà del Novecento, passando - senza soluzione di continuità - dall'occupazione nazifascista alla dittatura comunista di Tito. \n\"Un territorio colmo di ricchezza, di bellezza e di cultura, alimentato proprio dalle sue differenze, che ha subìto l'immeritato destino di veder sorgere sul proprio suolo i simboli agghiaccianti degli diversi totalitarismi: le Foibe, il campo di prigionia di Arbe, la Risiera di San Sabba\".&nbsp;",
        "ranked": 8,
        "placed": "Politica",
        "epoch": 1676097924.3310351,
        "language": "IT",
        "source": "AGI"
    },
    {
        "title": "Giorgia Meloni e la politica dei \"toni bassi\" per incassare il voto",
        "date_raw": "Fri, 10 Feb 2023 05:48:08 GMT",
        "date": "2023-02-10",
        "url": "https://www.agi.it/politica/rss",
        "news_url": "https://www.agi.it/politica/news/2023-02-10/toni-bassi-fdi-meloni-bacchetta-macron-punta-incasso-voto-20035499/",
        "subtitle": "",
        "content": "AGI - In altri tempi - osserva un esponente di Fdi - \"sarebbe successo il finimondo\". E, invece, Fratelli d'Italia ha scelto di non rispondere> a quelle che considera 'provocazioni', come ad esempio l<a href=\"https://www.agi.it/spettacolo/musica/news/2023-02-09/fedez-strappa-foto-bignami-sanremo-20020149/\">a foto strappata da Fedez a Sanremo </a>del sottosegretario Bignami. L'appello lanciato da Meloni ad abbassare i toni dopo il 'caso Cospito' riguardava innanzitutto il confronto politico in Parlamento, ma in ogni caso i parlamentari ha rispettato l'invito della premier. \n\"La prima forza parlamentare di maggioranza non può mettersi a fare polemica con un artista, non gli faremo questo regalo, poi sulla Rai si ragionerà in un secondo momento\", spiega un 'big' del partito di via della Scrofa. L'unica richiesta avanzata al Festival dalla destra è stata quella di commemorare \"la giornata del Ricordo dei martiri italiani >d'Istria, Giulia, Fiume e Dalmazia, infoibati dai partigiani comunisti di Tito\". \nE, intanto, il presidente del Consiglio ha firmato il Dpcm per la costituzione, presso la presidenza del Consiglio, del Comitato di coordinamento per le celebrazioni del Giorno del Ricordo in memoria delle vittime delle foibe. <a href=\"https://www.agi.it/estero/news/2023-02-09/zelensky-missione-a-bruxelles-20026298/\">La premier a Bruxelles </a>ha&nbsp;partecipato alla riunione del Consiglio europeo s>ul tema dei migranti e della competitività delle imprese, summit che ha avuto come indiscusso protagonista Zelensky. \nMeloni ha condannato la scelta del presidente francese Macron di invitare il presidente ucraino all'Eliseo,> facendo leva sull'unità&nbsp;e sulla compattezza del fronte europeo. L'esecutivo è consapevole dell'asse franco-tedesco, punta sulla sponda di Usa e Gran Bretagna oltre che sull'alleanza con gli altri leader conservatori in Europa, ma ha richiamato l'attenzione sulla necessità di non creare un'Europa di serie A e una di serie B. <a href=\"https://www.agi.it/estero/news/2023-02-09/italia-gran-bretagna-piu-collaborazione-sicurezza-difesa-20033754/\">\"L'Italia non è isolata\"</a>, ha tagliato corto il ministro degli Esteri Tajani. \n\"Il presidente del Consiglio - sottolinea un suo fedelissimo - ha criticato l'atteggiamento della Francia dimostrando di voler far sentire la propria voce dopo anni di silenzio da parte dei governi che si sono succeduti\". Ma le opposizioni sono andate all'attacco: \"È finita la pacchia\", l'attacco di Conte; \"L'Italia non conta nulla\", dicono dal Pd. Meloni ha l'appoggio di Salvini, \"non è né utile, né intelligente escludere Italia\", mentre dal partito azzurro sottotraccia c'è chi invita il Capo del governo a evitare prove di forza. A una settimana dalle Regionali, i fari dei partiti sono puntati soprattutto sul voto in Lazio e Lombardia, con il centrodestra convinto di replicare la vittoria delle politiche. \nMeloni punta a passare all'incasso, Fdi ritiene che si allargherà&nbsp;non solo la forbice dei consensi tra le coalizioni in Parlamento ma anche all'interno dell'alleanza. Mancano poche ore alla prova del nove delle urne, e dopo lunedì&nbsp;terminerà&nbsp;pure la pausa dei lavori alla Camera e al Senato. Meloni, in un'intervista al Sole 24 ore, ha ribadito che <a href=\"https://www.agi.it/politica/news/2023-02-05/meloni-anno-riforme-non-trattiamo-con-chi-minaccia-19963043/\">il 2023 sarà l'anno delle riforme</a>. Anche di fronte alle polemiche degli ultimi giorni legate alla difesa della Costituzione vigente, il partito del presidente del Consiglio ha evitato di infilarsi nella 'querelle'. Ma l'obiettivo resta sempre quello di andare nella direzione presidenzialista, con l'ipotesi poi di trovare nel premierato la sintesi. \nLa premier ha rilanciato soprattutto la riforma del fisco, che dovrebbe arrivare sul tavolo del Consiglio a metà&nbsp;marzo, ma prima il governo è pronto a blindare il Milleproroghe al Senato e il dl Ong alla Camera. E a rispondere alle offensive delle forze di opposizione sulla vicenda 'Donzelli-Delmastro'> prima di presentare il pacchetto di norme sulla giustizia (a partire dalla revisione del reato sull'abuso d'ufficio). \nMercoledì&nbsp;poi ci sarà&nbsp;un'altra informativa a Montecitorio del Guardasigilli Nordio che oggi ha 'respinto' la richiesta di far uscire l'anarchico Cospito dal regime del 41 bis. Il centrodestra si compatterà&nbsp;contro le mozioni annunciate da Pd, M5s, Iv e Avs contro i due esponenti di Fdi, ma dovrà&nbsp;trovare la quadratura del cerchio pure sul dl Carburanti e sull'eventuale ratifica del Mes> che potrebbe arrivare direttamente nell'Aula della Camera e non con un atto del governo. \n\"Anche se Fratelli d'Italia dovesse crescere ancora noi siamo sicuri che Meloni non forzerà&nbsp;la mano\", osserva un esponente di primo piano di Forza Italia. Un altro 'big' di Fdi sottolinea che non ci sarà&nbsp;più&nbsp;alcun 'controcanto' da parte degli altri partiti del centrodestra, anche se nel partito di via della Scrofa non si prevedono stravolgimenti negli equilibri dell'alleanza. \"Da lunedì&nbsp;- spiega la stessa fonte - cominceremo a correre sui provvedimenti e il governo dovrà&nbsp;mostrare ancora più&nbsp;compattezza\". E contestualmente il presidente del Consiglio giocherà&nbsp;la sua partita in Europa.",
        "ranked": 9,
        "placed": "Politica",
        "epoch": 1676097924.331036,
        "language": "IT",
        "source": "AGI"
    },
    {
        "title": "Prove tecniche del campo progressista. Pd e M5s ripartono da Catania",
        "date_raw": "Fri, 10 Feb 2023 05:47:58 GMT",
        "date": "2023-02-10",
        "url": "https://www.agi.it/politica/rss",
        "news_url": "https://www.agi.it/politica/news/2023-02-10/prove-tecniche-campo-progressista-pd-e-m5s-ripartono-da-catania-20034987/",
        "subtitle": "",
        "content": "AGI - Prove tecniche del campo progressista. Sabato a Catania al via i tavoli tematici del \"Fronte progressista>\", naufragato in occasione delle <a href=\"https://www.agi.it/politica/news/2022-09-26/sicilia-elezioni-regionali-schifani-centrodestra-18225052/\">Regionali del 25 settembre </a>vinte dal centrodestra. Pd, M5s, Sinistra italiana, Europa Verde>&nbsp;e forum civico Catania si ritrovano avendo davanti l'orizzonte delle Comunali etnee. \"E' ora di rilanciare Catania> - affermano i promotori - avviare un progetto per una città nuova e aperta alle sue migliori risorse, dando spazio alle proposte e alle idee che provengono dai suoi cittadini. Per fermare il lento e inesorabile declino di una città\". \n\"Vogliamo investire> – dicono Graziano Bonaccorsi (M5s), Maria Grazia Leone (Pd), Pierpaolo Montalto (Sinistra italiana) e Mauro Mangano (Europa Verde) - sulla parte migliore di questa città>, associazioni, società civile, realtà del terzo settore e del mondo del lavoro, sottraendoci al balletto disperato della nomenclatura di rito, provando a ragionare sui temi, provando a costruire un fronte che, all'insegna della discontinuità metta in campo un progetto di Città che sappia tenere insieme speranza, riscatto, cura degli ultimi e futuro\". &nbsp;<br> <br> La sfida che vuole animare i Tavoli progressisti 2023>: \"Un metodo, serio e rigoroso, del tutto alternativo ai giochi di tavolini e di ambizioni, un percorso di incontri aperti su tutti i temi caldi e drammatici, che nel prossimo mese muova nella città conoscenza, competenza, generosità e speranza; una vera speranza\". Per questo motivo, Partito democratico, Movimento Cinque stelle, Sinistra italiana e Europa Verde aderiscono \"convintamente>\" al percorso dei tavoli progressisti promossi dal Forum Civico CataniaPuò, che si svolgeranno a partire da sabato alle 18 presso il salone Sebastiano Russo della Camera del lavoro di Catania. \nI lavori – aperti alla cittadinanza – saranno preceduti da una conferenza stampa che si terrà a Palazzo degli Elefanti, alle 10.30, nella Sala Coppola del Comune di Catania>.",
        "ranked": 10,
        "placed": "Politica",
        "epoch": 1676097924.3310375,
        "language": "IT",
        "source": "AGI"
    }
]
