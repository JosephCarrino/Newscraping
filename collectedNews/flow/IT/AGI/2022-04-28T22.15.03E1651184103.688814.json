[
    {
        "title": "La diffusione dell'epatite in età pediatrica è un \"evento preoccupante per la salute pubblica\"",
        "date_raw": "Thu, 28 Apr 2022 18:51:17 GMT",
        "date": "2022-04-28",
        "url": "https://www.agi.it/estero/rss",
        "news_url": "https://www.agi.it/estero/news/2022-04-28/epatite-ecdc-evento-preoccupante-per-salute-pubblica-16548627/",
        "subtitle": "",
        "content": "AGI - \"L'attuale ipotesi principale è&nbsp;che un cofattore che colpisce i bambini piccoli con un'infezione da adenovirus, che sarebbe lieve in circostanze normali, scateni un'infezione più&nbsp;grave o un danno epatico immuno-mediato.> Altre eziologie (es. altri agenti infettivi o tossici) >sono ancora oggetto di studio e non sono state escluse ma sono considerate meno plausibili\". \nÈ&nbsp;quanto scrive il Centro europeo per il controllo e la prevenzione delle malattie, l'Ecdc, in merito alla diffusione tra i bambini dei casi di epatite di origine scononosciuta. \n\"Anche la patogenesi della malattia e le vie di trasmissione sono ancora sconosciute.> La malattia è&nbsp;piuttosto rara e le prove sulla trasmissione da uomo a uomo rimangono poco chiare; i casi nell'Ue/See sono sporadici con una tendenza poco chiara. Di conseguenza, il rischio per la popolazione pediatrica europea non può&nbsp;essere valutato con precisione\", afferma l'Ecdc. \n\"Tuttavia, considerando i casi segnalati di insufficienza epatica acuta, con alcuni casi che richiedono il trapianto di fegato, il potenziale impatto per la popolazione pediatrica colpita è&nbsp;considerato elevato>. L'accesso a servizi di terapia intensiva pediatrica altamente specializzati e servizi di trapianto può&nbsp;avere un ulteriore impatto sui risultati. Considerando l'eziologia sconosciuta, la popolazione pediatrica colpita e il potenziale esito grave, questo costituisce attualmente un evento preoccupante per la salute pubblica\", si legge nella relazione dell'Ecdc.&nbsp;",
        "ranked": 1,
        "placed": "Abroad",
        "epoch": 1651176903.6887956,
        "language": "IT",
        "source": "AGI"
    },
    {
        "title": "L'Onu ha ammesso che in Ucraina la diplomazia ha fallito",
        "date_raw": "Thu, 28 Apr 2022 18:07:16 GMT",
        "date": "2022-04-28",
        "url": "https://www.agi.it/estero/rss",
        "news_url": "https://www.agi.it/estero/news/2022-04-27/ucraina-russia-mariupol-guerra-la-diretta-16536612/",
        "subtitle": "",
        "content": "AGI -&nbsp;Il Consiglio di sicurezza \"ha fallito\" nei suoi sforzi per \"prevenire e porre fine\" alla guerra in Ucraina. Lo ha ammesso il segretario generale delle Nazioni Unite, Antonio Guterres, durante la sua visita a Kiev. \"Vorrei essere molto chiaro: il Consiglio di sicurezza non è riuscito a fare tutto ciò&nbsp;che era in suo potere per prevenire e porre fine a questa guerra. E questo è&nbsp;fonte di grande delusione, frustrazione e rabbia\", ha detto Guterres in una conferenza stampa congiunta con il presidente ucraino, Volodymyr Zelensky.",
        "ranked": 2,
        "placed": "Abroad",
        "epoch": 1651176903.6888022,
        "language": "IT",
        "source": "AGI"
    },
    {
        "title": "Quadrante: Mosca, \"respinto attacco a Kerson\". Ok Berlino invio armi pesanti",
        "date_raw": "Thu, 28 Apr 2022 14:56:05 GMT",
        "date": "2022-04-28",
        "url": "https://www.agi.it/estero/rss",
        "news_url": "https://www.agi.it/estero/news/2022-04-28/quadrante-mosca-respinto-attacco-kerson-ok-berlino-armi-16545399/",
        "subtitle": "",
        "content": "AGI - A oltre due mesi dall'avvio dell'invasione russa, l'attenzione di Mosca si concentra sul sud-est dell'Ucraina dove \"sta intensificando la sua offensiva\">, concentrando gli sforzi vicino a Izyum. \n\"L'attività&nbsp;maggiore si osserva nelle direzioni di Slobozhanske e Donetsk\" e, ancora, \"i russi puntano a lanciare un'offensiva nelle direzioni di Sulyhivka-Nova Dmytrivka e Andriyivka-Velyka Komyshuvakha\">, ha fatto sapere lo Stato Maggiore ucraino nel suo ultimo aggiornamento. \nDa Mariupol è&nbsp;giunto un nuovo appello dei difensori asserragliati nell'acciaieria Azovstal, dove ci sono ancora 600 soldati, molti dei quali feriti, e centinaia di civili>. \nIl segretario generale della Nato, Jens Stoltenberg, ha assicurato che l'Alleanza atlantica \"è&nbsp;pronta a sostenere l'Ucraina per anni nella guerra contro la Russia, anche aiutando Kiev a passare dalle vecchie armi dell'era sovietica alle moderne attrezzature militari occidentali\". \nLe autorità&nbsp;ucraine hanno rivendicato il \"diritto\" di difendersi attaccando obiettivi militari in territorio russo>: \"La Russia ha attaccato l'Ucraina e ucciso civili. L'Ucraina si difenderà&nbsp;in ogni modo, compresi gli attacchi a depositi e basi degli assassini\", ha sottolineato il consigliere della presidenza ucraina, Mikhailo Podolyak. \nDalle prime luci dell'alba, sono attivi i sistemi di difesa aerea nella città&nbsp;russa di Belgorod: la zona confina con le regioni ucraine di Luhansk, Sumy e Kharkiv, teatro di pesanti combattimenti da parte delle forze di Mosca. \nIl Bundestag tedesco ha approvato la fornitura di armi pesanti all'Ucraina mentre la ministra degli Esteri britannica, Liz Truss, ha rinnovato l'appello a mandare armi pesanti e aerei a Kiev. \nDa Mosca, il portavoce del Cremlino ha ribadito che questo \"minaccia la sicurezza\" europea e provoca \"instabilità\".> \nAltro possibile fronte che preoccupa è&nbsp;la Transnistria dove negli ultimi giorni c'è&nbsp;stata un'escalation di tensione con una serie di incidenti che per la Federazione sono \"atti di terrorismo\", per i quali serve \"un'indagine obiettiva\". \nNella sua analisi sulla situazione in Ucraina, l'intelligence della Difesa britannica si è&nbsp;concentrata sulla flotta russa sul Mar Nero che \"nonostante le imbarazzanti perdite della nave da sbarco Saratov e dell'incrociatore Moskva, mantiene la capacita' di colpire obiettivi sulla costa e il territorio ucraino\". \nIl Bosforo, precisa l'aggiornamento da Londra, \"rimane comunque chiuso a tutte le navi da guerra non turche, impedendo alla Russia di rimpiazziare il Moskva nel Mar Nero\".> \nL'esercito russo ha riferito di aver respinto un attacco missilistico ucraino su Kherson>, il cui controllo è&nbsp;rivendicato da Mosca: \"Dodici lanciarazzi multipli ad alta potenza e due missili balistici ucraini Tochka-U sono stati abbattuti in aria sopra la città\", è&nbsp;stato specificato, mentre l'agenzia ufficiale russa Ria Novosti ha riferito che dal 1 maggio verrà&nbsp;introdotto in città&nbsp;l'uso del rublo. \nIntanto, l'intelligence di Mosca ha fatto sapere di aver arrestato a Sinferopoli, in Crimea, un ex marine ucraino per aver pianificato un attentato in un centro commerciale.&nbsp;",
        "ranked": 3,
        "placed": "Abroad",
        "epoch": 1651176903.6888037,
        "language": "IT",
        "source": "AGI"
    },
    {
        "title": "Perché con la guerra in Ucraina il controllo sulle armi chimiche è a rischio",
        "date_raw": "Thu, 28 Apr 2022 11:07:30 GMT",
        "date": "2022-04-28",
        "url": "https://www.agi.it/estero/rss",
        "news_url": "https://www.agi.it/estero/news/2022-04-28/guerra-ucraina-a-rischio-controllo-armi-chimiche-16541926/",
        "subtitle": "",
        "content": "AGI - “La Convenzione internazionale contro le armi chimiche ha garantito nei suoi primi 25 anni di azione risultati straordinari per quel che riguarda lo smantellamento e il controllo delle armi chimiche. Ma ora il conflitto in Ucraina e la spaccatura Oriente/Occidente rischia di mettere tutto in discussione”. A parlare è Diego Mauri, docente di diritto internazionale presso l'Università degli Studi di Firenze. \n“La Convenzione, sorta in un momento di disgelo tra i due blocchi della guerra fredda, gode di un impianto giuridico unico, e di un organo di applicazione che l'ha resa nettamente più efficace delle norme di diritto pattizio sulla non proliferazione delle armi nucleari. Ad oggi, la quasi totalità delle dotazioni dichiarate di armi chimiche al mondo è stata smantellata>. Il problema è che mantenere lo status quo, ora che si è giunti ad una conflittualità aperta che coinvolge a vario titolo da un lato la NATO e dall'altro la Russia, alla quale comunque è vicina la Cina, sarà una impresa davvero improba.” \nTre sono i fronti problematici che si stagliano all'orizzonte della Convenzione. “In primo luogo, vi è appunto il problema macro-conflittuale tra Occidente e Russia e Cina>. Nella loro dichiarazione congiunta in occasione delle Olimpiadi di Pechino, queste ultime due hanno fatto riferimento proprio alla questione delle armi chimiche, sostenendo che il residuo degli armamenti di questo genere sarebbe detenuto dagli Stati Uniti e che l'organismo di controllo introdotto dalla Convenzione oramai sia tendenzialmente sbilanciato a favore degli interessi occidentali\". \n\"In secondo luogo vi è il problema degli attori non statali>: la fabbricazione di una arma chimica oramai non è un qualcosa di così ostico e gli elementi di base possono essere reperiti tra quanto utilizzato per scopo civile: il rischio sempre più presente in un contesto globale in subbuglio e che qualche gruppo possa sviluppare il proprio piccolo arsenale chimico. Da ultimo vi è la questione, collegata, del necessario aggiornamento degli elementi tecnici della Convenzione. L'impianto giuridico della stessa si è dimostrato notevolmente preveggente, ma è chiaro che – ad esempio – l'elenco delle sostanze vietate, così come di quelle il cui uso, per fini non militari, è consentito ad alcuni condizioni, va aggiornato>.” \n“Tutto questo – aggiunge Mauri – potrebbe complicarsi ulteriormente viste le prerogative che gli Stati mantengono, nell'ambito della Convenzione, per quel che riguarda l'investigazione sull'uso di armi chimiche. Fuori dai denti, se qualcosa dovesse avvenire in Ucraina, Russia e Cina potrebbero spingere perché non venga portata avanti una indagine, alzando ancora di più il livello di tensione.”",
        "ranked": 4,
        "placed": "Abroad",
        "epoch": 1651176903.6888046,
        "language": "IT",
        "source": "AGI"
    },
    {
        "title": "Per Mosca, a Musk non sarà permesso eliminare la censura su Twitter",
        "date_raw": "Thu, 28 Apr 2022 10:29:00 GMT",
        "date": "2022-04-28",
        "url": "https://www.agi.it/estero/rss",
        "news_url": "https://www.agi.it/estero/news/2022-04-28/twitter-mosca-musk-impossibile-eliminare-censura-16541094/",
        "subtitle": "",
        "content": "AGI - Il Cremlino dubita che a Elon Musk, diventato il nuovo proprietario di Twitter, sia data la possibilità di rendere questo social network libero dalla censura. Parlando con la stampa, il portavoce Dmitri Peskov ha risposto a una domanda sul possibile cambio di atteggiamento di Mosca - che ha limitato l'accesso a Facebook e Twitter - dopo l'operazione di acquisto da parte di Musk. \"L'atteggiamento della Russia nei confronti di questa azienda si basa sulle sue azioni>, sulla censura che la caratterizza, sulle iniziative repressive contro i suoi utenti, sulla distorsione delle informazioni e la manipolazione delle notizie\", ha spiegato Peskov. \n\"Vediamo cosa accadrà con il nuovo proprietario, ma al momento, dato che questa azienda è globale, ha una circolazione e un utilizzo globali, abbiamo già sentito voci ufficiali dall'Europa che non permetteranno una libertà assoluta\" su questo social, ha constato il portavoce. Dubito, ha aggiunto, che sui social network occidentali \"sia possibile un quadro veramente completo e libero di diversi\". \nPer il portavoce del Cremlino è improbabile&nbsp;\"una tavolozza veramente completa e libera di diversi punti di vista\". In rappresaglia a misure restrittive contro gli account dei media ufficiali russi come Russia Today e Sputnik, Mosca ha ristretto l'accesso a Facebook, Instagram e Twitter.&nbsp;",
        "ranked": 5,
        "placed": "Abroad",
        "epoch": 1651176903.6888056,
        "language": "IT",
        "source": "AGI"
    },
    {
        "title": "Viaggio in un hub in Moldavia, con Larisa che sogna la Scala",
        "date_raw": "Thu, 28 Apr 2022 09:15:00 GMT",
        "date": "2022-04-28",
        "url": "https://www.agi.it/estero/rss",
        "news_url": "https://www.agi.it/estero/news/2022-04-28/ucraina-moldavia-con-larisa-che-sogna-la-scala-16539400/",
        "subtitle": "",
        "content": "AGI - A Balti, in Modavia, l'università ha lasciato il posto ai rifugiati. Qui, nella strada principale, Stefan cel Mare, si trova uno dei tre hub che sono stati attrezzati per far fronte all'ondata di profughi ucraini>. Certo, dopo aver visto com'è funzionale il centro di prima accoglienza della capitale, il MoldExpo, questo sfigura un po'. Ma solo all'apparenza. Alcuni degli ospiti della struttura, Dimitri, Antonina, Larisa e Natalia, ci dicono che qui stanno \"bene\": \"I moldavi sono molto buoni e la gente del posto\" li \"sta aiutando moltissimo\". E in effetti qui c'è tutto, dal cibo a un letto, dall'assistenza legale a quella psicologica. \nNel suo reportage in Moldavia, l'AGI si è fermata in questa città di 144mila abaitanti nel nord del Paese: è la terza per popolazione dopo Chiinu e Tiraspol, con la 'terra nera'&nbsp;buona per la coltivazione. Le persone con cui parliamo arrivano tutte da Kharkiv,> a est dell'Ucraina, bombardata a più&nbsp;riprese dall'esercito russo: \"Adesso è un tappeto di macerie\", ci raccontano. \nDimitri è uno dei 5 uomini presenti nella struttura che dà riparo a 56 persone. \"Sono potuto scappare perchè ho il passaporto moldavo\", spiega, \"mia moglie Antonina, invece, è nata a Kharkiv. E lì ha ancora la madre, che è malata e non era possibile trasportarla\". \"Chi non ha lasciato la città è perchè proprio non riusciva a muoversi>, gli altri sono fuggiti\", raccontano. \nNel frattempo ci hanno raggiunto le loro bambine, di 4 e 5 anni, che si infilano tra le gambe dei genitori e ascoltano assorte noi che faticosamente cerchiamo di capirci grazie anche all'aiuto di Dorin, un ragazzo di una ventina d'anni, che lavora nell'amministrazione e parla un po' di inglese. \"La situazione adesso è drammatica. Questa guerra proprio non ce l'aspettavamo>, pensavamo ci sarebbe stata una crisi politica ma non le bombe>\". \n\"Abbiamo capito quello che sarebbe successo solo il 23 febbraio - interviene Dimitri - quando in televisione hanno detto che i diplomatici russi erano andati via velocemente dall'Ucraina. E tutti i loro documenti sono stati bruciati in strada, vicino al consolato\". \"Poi la mattina del 24 siamo stati svegliati dalle esplosioni\">. Dimitri e Antonina hanno aspettato prima di lasciare la loro casa, poi si sono spostati a Odessa, dove hanno un'attività commerciale e degli amici. Ma anche lì era \"troppo pericoloso\". \nQuindi hanno raccolto il possibile, e con le due bambine sono venuti in Moldavia. Qui si sentono \"al sicuro\". \"A Odessa - Antonina si copre gli occhi mentre parla - il sabato di Pasqua una casa di civili è stata bombardata e un bambino di 3 anni è morto\". \nAnche Natalia ha lasciato a Kharkiv i genitori, \"loro non ce la facevano ad affrontare il viaggio, sono molto anziani, hanno più di 90 anni. Anche fuggire era rischioso, noi non sapevamo neanche da che parte andare, quale sarebbe stata la strada più sicura\". \"Da quando siamo stati svegliati alle 5 del mattino dalle bombe è stato un crescendo. Le comunicazioni si sono interrotte. E anche se i media spesso non ne parlano, la nostra città è un bersaglio continuo\". \nA sorpresa interviene con qualche parola di inglese Larisa, una bella signora dai capelli argentati avvolta in una sorta di chimono blu elettrico: \"I media russi distorcono la realtà, la capovolgono. Putin è un enigma. Ma noi guardiamo i fatti>: le città sono distrutte, la gente è morta. Gli ucraini giudicano questo\". Lapidaria, e forte come una roccia, nonostante tutto, come la gran parte delle donne ucraine che stiamo incontrando. Poi vuole sapere di me, da dove vengo, chi sono. Quando sente che arrivo da Milano, si illumina, il suo primo pensiero va alla musica, al \"meraviglioso Teatro alla Scala\". \"Amo moltissimo l'opera, mi piace Luciano Pavarotti>. Ascoltavo sempre Verdi\". Una passione in comune. Ed è mai stata in Italia? \"Mia cara, questa è la prima volta che vado all'estero in vita mia. Questa è la mia prima 'tournèè\", scherza.&nbsp;",
        "ranked": 6,
        "placed": "Abroad",
        "epoch": 1651176903.688807,
        "language": "IT",
        "source": "AGI"
    },
    {
        "title": "Sfogliamondo: l'interruzione di gas russo e la minaccia nucleare",
        "date_raw": "Thu, 28 Apr 2022 08:54:37 GMT",
        "date": "2022-04-28",
        "url": "https://www.agi.it/estero/rss",
        "news_url": "https://www.agi.it/estero/news/2022-04-28/rassegna-estera-putin-guerra-ucraina-russia-16539443/",
        "subtitle": "",
        "content": "AGI - Le due mosse di Putin, interruzione dei flussi di gas russo verso Polonia e Bulgaria e minaccia di usare armi “di cui nessun altro dispone” per rispondere a interferenze straniere in Ucraina, sono temi centrali sulle prime pagine dei giornali esteri, che valorizzano ora l'una ora l'altra nei loro titoli. \nAppaiono più concentrati sull'orizzonte domestico il francese Le Figaro e lo spagnolo El Pais, mentre sulla stampa cinese si leggono sia accuse alla Nato di manovrare dietro le quinte la guerra in Ucraina>, sia auspici di distensione tra Usa e Cina. \nI due maggiori quotidiani finanziari, l'americano Wall Street Journal, e il britannico Financial Times, danno risalto all'arresto a New York del finanziere Bill Hwand per il crollo della società di investimenti Archegos da lui fondata.&nbsp; \n<h2>Washington Post&nbsp;</h2> \nCon “una esibizione dei forza, la Russia taglia le forniture di gas a Polonia e Bulgaria e fa salire la tensione con l'Ue”: questa la sintesi nel titolo sulla prima pagina del Washington Post, che sottolinea come la mossa di Gazprom sia giunta “lo stesso giorno in cui gli Stati Uniti e la Russia hanno condotto uno scambio di prigionieri, con il rilascio di un ex marine detenuto a Mosca e di un pilota russo condannato da un tribunale statunitense con l'accusa di traffico di droga”. \nL'arresto del flusso di gas naturale verso Polonia e Bulgaria, scrive il giornale, “ha acuito il dibattito europeo sull'accesso all'energia> e sul modo migliore di fare pressione sulla Russia per l'invasione senza innescare un disastro economico in Occidente”. \nL'Unione Europea “sta cercando di svezzarsi dall'energia russa, con un embargo sul carbone già in atto. Un embargo petrolifero è ancora in discussione”, ma “la dipendenza dal gas è stata una questione ancora più spinosa”, ma, riferisce il giornale, secondo alcuni analisti “la mossa di Gazprom potrebbe accelerare la rottura dei legami” energetici dell'Europa con Mosca, perché, come affermato da Fatih Birol, direttore esecutivo dell'Agenzia internazionale per l'energia, il blocco del gas per Polonia e Bulgaria è \"l'ennesimo segno della politicizzazione da parte della Russia degli accordi esistenti>\". \nIl Post dedica un altro titolo specificamente alla situazione della Polonia, rilanciando un'intervista della radio polacca al vice ministro dell'Economia, Piotr Naimski, che da anni studiava le possibilità di tagliare completamente le importazioni di gas russo e i cui piani, finora in bozza, devono adesso trovare velocemente una concreta attuazione.&nbsp; \n<h2>New York Times&nbsp;</h2> \nLa minaccia lanciata ieri da Putin di una risposta russa durissima agli aiuti militari per l'Ucraina è in apertura sul New York Times, che in un'analisi segnala le crescenti preoccupazioni occidentali per il pericolo che la guerra si estenda oltre i confini ucraini. “La paura a Washington e nelle capitali europee è che il conflitto potrebbe presto degenerare in una guerra più ampia>, che si estenda agli Stati vicini, al cyberspazio e ai paesi della Nato che improvvisamente si sono trovati ad affrontare un taglio del gas russo”, scrive il Nyt, secondo cui “a lungo termine, una tale espansione potrebbe evolvere in un conflitto più diretto tra Washington e Mosca che ricorda la Guerra Fredda, in cui ciascuno cerca di indebolire il potere dell'altro. \nE con sempre maggiore frequenza – sottolinea il giornale - i russi stanno ricordando al mondo le dimensioni e la potenza del loro arsenale nucleare>, un avvertimento poco sottile che se le forze convenzionali del presidente Vladimir Putin dovessero affrontare perdite più umilianti, lui ha altre opzioni. Funzionari americani ed europei affermano di non vedere alcuna prova che i russi stiano mobilitando le loro forze nucleari sul campo di battaglia, ma dietro le quinte, stanno già ipotizzando come si potrebbe reagire a un test nucleare russo, o a un'esplosione dimostrativa, sul Mar Nero o sul territorio ucraino”. \nUn reportage dall'Ucraina racconta la resistenza del villaggio di Demydiv>, che è stato allagato dagli abitanti per impedire l'ingresso dei carri armati russi. Spazio anche ai funerali dell'ex segretario di Stato Usa, Madeleine Albright, con una fotografia di Biden, Obama e Clinton in prima fila davanti al feretro.&nbsp; \n<h2>Wall Street Journal&nbsp;</h2> \nUn meccanismo truffaldino ha gonfiato il portafoglio della società di investimenti Archegos facendolo passare in un solo anno da 1,5 a 35 milioni di dollari: è questa l'accusa che la giustizia federale americana muove a Bill Hwang, il fondatore della compagnia crollata nel marzo dell'anno scorso con un disastro di cui molte banche hanno pagato il conto e che “ha quasi compromesso il sistema finanziario americano”. Il Wall Street Journal, che apre con la notizia dell'arresto di Hwang, racconta nel dettaglio le risultanze dell'indagine sulla frode “di portata storica” secondo il procuratore distrettuale di New York, Damian Williams. \nSostanzialmente, secondo gli inquirenti, Hwang e il cfo della società, Patrick Halligan, assieme ad altri compici “hanno mentito alle banche per ottenere prestiti per miliardi di dollari>, che hanno poi utilizzato per gonfiare il prezzo delle azioni di società quotate in borsa”. \nIn una spirale perversa, ha detto Williams come riporta il Wsj, \"le bugie hanno alimentato l'inflazione e l'inflazione ha alimentato altre bugie>. L'anno scorso la musica si è fermata. La bolla è scoppiata. I prezzi sono scesi. E quando l'hanno fatto, miliardi di dollari sono evaporati nel giro di una notte\". Tecnicamente, spiega il giornale, “l'uso degli swap da parte di Hwang gli ha permesso di manipolare i prezzi delle azioni nel suo portafoglio perché gli accordi hanno spinto le aziende di Wall Street ad acquistare anche parte delle azioni” e “con l'aumento delle dimensioni degli swap di Archegos, è aumentata anche la quantità di azioni acquistate dalle società di Wall Street>, facendo aumentare i prezzi nel processo”. \nDi spalla, la guerra del gas, con l'Ue che giura di contrastare lo stop alle forniture a Polonia e Bulgaria deciso da Mosca, e tra gli altri titoli sono in evidenza i risultati di Meta, non ottimi ma migliori delle attese, per il sollievo degli investitori.&nbsp; \n<h2>Financial Times&nbsp;</h2> \nIl Financial Times guarda all'immediato effetto economico della decisione di Putin di interrompere le forniture di gas a Polonia e Bulgaria perché non si sono adeguate alla richiesta di pagamenti in rubli: “I prezzi del gas salgano dopo che la Russia chiude il rubinetto”, dice il titolo. Il giornale sottolinea da quando è iniziata la guerra in Ucraina si tratta della mossa più dura del Cremlino “per attaccare l'Europa nella dipendenza dai suoi combustibili fossili”, e che l'Ue l'ha denunciata come un “ricatto”. Il risultato è stato comunque un aumento del 10% del prezzo del gas, dopo che i futures europei erano arrivati a toccare il +20%. “Oggi il gas costa sei volte di più rispetto a un anno fa”, sottolinea Ft. \nCon un effetto anche sul mercato valutario, dove l'euro ha perso terreno nei confronti del dollaro, ed è scivolato ai minimi da 5 anni. Altro titolo in risalto sulla prima pagina è l'arresto negli Usa del fondatore della società di investimenti Archegos, Bill Hwang, con le accuse di associazione a delinquere, truffa e aggiotaggio, in relazione al collasso dell'azienda che ha causato perdite per milioni di dollari a grandi investitori, tra cui colossi bancari come Credit Suisse.&nbsp;&nbsp; \n<h2>The Times&nbsp;</h2> \nLa guerra in Ucraina potrebbe durare anni, forse cinque ma perfino dieci, e Putin potrebbe ricorrere ad armi di distruzione di massa nel disperato tentativo di uscirne: è il timore espresso dalla ministra britannica degli Esteri, Liz Truss, che il Times mette in apertura. In un discorso a Mansion House, residenza ufficiale del sindaco di Londra, scrive il giornale, Truss “ha sollecitato gli alleati a sostenere la campagna militare dell'Ucraina per ricacciare indietro gli invasori russi perché se Putin riuscisse a ottenere guadagni territoriali potrebbe infliggere al mondo indicibili sofferenze>”. \nIl quotidiano sottolinea che la ministra ha parlato poco dopo che Putin, a San Pietroburgo, aveva promesso “rappresaglie lampo con armi di cui nessun altro dispone” nel caso di “interventi in Ucraina volti a porre minacce strategiche contro la Russia”. \nL'articolo è corredato da una maxi fotografia di Amal Clooney che partecipa a una riunione svoltasi ieri nelle sede dell'Onu> a New York per valutare la possibilità di accusare la Russia di crimini di guerra. Di spalla, la notizia che il consiglio comunale di York ha deciso di revocare l'onorificenza concessa nel 1987 al principe Andrea, travolto dalla denuncia di violenza sessuale sporta contro di lui da una delle ragazze reclutate come escort da miliardario Jeffrey Epstein. Spogliato anche dei galloni di York, ad Andrea, commenta il Times, “ormai non è rimasto più molto da perdere”.&nbsp; \n<h2>Le Monde&nbsp;</h2> \nGli aiuti militari occidentali all'Ucraina orchestrati dagli Usa nel vertice dei ministri della Difesa di 44 Paesi a Ramstein in Germania sono in apertura su Le Monde, che approfondisce i dettagli. Il giornale sottolinea che Washington si è messa alla testa di una coalizione ben più ampia della Nato> (sono 14 quelli estranei al Patto Atlantico ma ora arruolati per sostenere Kiev), che avrà un coordinamento mensile attraverso regolari riunioni di un gruppo di contatto. Ammontano già a 5 miliardi di dollari gli armamenti forniti all'Ucraina, e gli Stati Uniti ne hanno inviato la fetta più grossa, per un controvalore di 3,7 miliardi. \nA centro pagina, l'impennata dei contagi in Cina che mette sotto scacco la linea ‘zero Covid' propugnata da Xi Jinping, e la sfida di “un rinnovamento democratico” cui si sta preparando Macron. Più in basso, un titolo sulla battaglia per il controllo di Generali, descritta dal quotidiano come “la fronda dei nonni miliardari”.&nbsp; \n<h2>Le Figaro&nbsp;</h2> \nUn nuovo capitolo sulle strategie dei partiti francesi per le elezioni politiche di giugno è l'apertura di Le Figaro. Dopo essersi concentrato ieri sui gollisti, oggi il quotidiano mette sotto la lente d'ingrandimento Jean-Luc Melenchon, leader del movimento della sinistra radicale La France Insoumise. Forte del suo ottimo risultato al primo turno delle presidenziali (il 21,95% dei voti a fronti di sondaggi che lo accreditavano attorno al 17%), “lancia un'opa sui partiti della gauche”, titola il giornale, che racconta di un piano per “unire sotto una bandiera comune alle legislative i socialisti e gli ecologisti”. \nIn un editoriale, il quotidiano ironizza sullo “Zapata nazionale”> che “non contento di aver fatto da ago della bilancia al secondo turno, adesso vuole diventare il perno dell'opposizione al presidente della Repubblica”. E può riuscirvi perché, lamenta Le Figaro, “gode di una stupefacente indulgenza della stampa” sedotta dalla sua “trasgressività chic”, sicché i giornali sono come “una pattuglia di castori che non fa più la diga”.&nbsp;&nbsp; \n<h2>El Pais&nbsp;</h2> \nMolta politica interna sulla prima pagina di El Pais, che apre con il negoziato tra i partiti sul pacchetto di misure anticrisi oggi al voto del Parlamento. “Il governo cede e accetterà emendamenti per salvare il decreto”, titola il quotidiano, che nell'editoriale evidenzia la fase di difficoltà del premier Pedro Sanchez per l'intreccio di tensioni che agita la sua maggioranza, tra i dissensi sulle misure economiche e la polemica per lo spionaggio ai danni dei leader indipendentisti della Catalogna. Quest'ultima vicenda ha scatenato uno dei partner della coalizione, la sinistra catalana di Erc, in un attacco frontale contro la ministra della Difesa Robles. \nDunque, nota il quotidiano, “tutto è appeso a un filo politico troppo intricato> e, soprattutto, estraneo alle motivazioni economiche e sociali del decreto” anticrisi, e mentre “i cittadini portano già sulle spalle la gravità della crisi energetica oggi al Congresso possono decidere che devono farsi carico anche delle conseguenze dello spionaggio”. Al caso Erc-Robles è dedicato un titolo a parte, e un altro è per la spesa delle risorse del Recovery Fund, di cui il governo ha già autorizzato il 60%. Di spalla, la “sfida di Putin all'Ue con un taglio del gas che Bruxelles considera un ricatto”.&nbsp;&nbsp; \n<h2>Frankfurter allgemeine zeitung&nbsp;</h2> \nLo scontro tra Ue e Russia sul gas domina la prima pagina della Frankfurter Allgemeine Zeitung. “Le colombe bianche sono stanche”, è il titolo di apertura, sull'ingrandimento di un dettaglio della banconota da 200 rubli in cui è raffigurato un volo di uccelli attorno al monumento alle navi affondate di Sebastopoli, nella Crimea annessa da Putin. “L'amicizia finisce per i soldi?”, si chiede il giornale, secondo cui “è il contrario: l'amicizia tra Russia e Occidente è iniziata per i soldi, vale a dire quelli che venivano e vengono tuttora pagati per il gas”. \nNell'editoriale, il quotidiano ricorda che “per decenni la politica e l'economia tedesche hanno avuto una fiducia illimitata nell'affidabilità del grande fornitore di gas dell'Est>: anche durante la Guerra Fredda, Mosca ha rispettato i contratti”, mentre chi dai Paesi europei centro-orientali avvertiva “che Putin non è Gorbaciov ed è molto più imprevedibile di Breznev veniva tacciato di isterismo&nbsp; anche se il Cremlino aveva già dimostrato all'Ucraina che il gas non è solo un guadagno in valuta estera, ma anche un mezzo di ricatto”. Ma dopo la chiusura dei rubinetti del gas per Polonia e Bulgaria “che siano euro o rubli, quel prodotto nelle sue mani torna ad essere un'arma”, brandita in risposta al vertice di Ramstein dove Usa e altri 44 Paesi hanno deciso consistenti aiuti militari a Kiuev. “Il Cremlino voleva impedire all'Occidente di farlo con il tintinnio della sciabola nucleare”, non c'è riuscito e adesso usa il gas.&nbsp;&nbsp; \n<h2>China Daily&nbsp;</h2> \nLe relazioni Usa-Cina sono un tema in rilievo sul China Daily, che dà spazio alla videoconferenza in cui ieri diplomatici cinesi e americani si sono confrontati in occasione del 50esimo anniversario della visita del presidente Nixon in Cina, che segnò l'inizio del dialogo diretto tra i due Paesi. Quella visita fu seguita, lo stesso anno, dai viaggi a Pechino prima di una delegazione di senatori statunitensi, poi di deputati. Fecero da “apripista” e il loro esempio dovrebbe fare da guida ancora oggi>, secondo il giornale, che riporta le dichiarazioni dell'ambasciatore cinese a Washington, Qin Gang: “Nel contesto delle relazioni rigide e complesse tra Cina e Stati Uniti, non dovremmo guardare solo alle nostre differenze. Piuttosto, dovremmo tenere a mente i nostri interessi comuni e mostrare visione strategica, coraggio politico e saggezza diplomatica. Dovremmo imparare dalla storia>, superare difficoltà e sfide, ricostruire la fiducia e riportare le relazioni Cina-Usa sulla strada giusta\". \nL'ex ambasciatore americano in Cina, Max Baucus, ha affermato da parte sua di ritenere che “oggi sia necessario più coraggio di allora>” per dire, come fece nel 1972 il capogruppo repubblicano al Senato, Michael Mansfield, nel rapporto sulla sua missione in Cina, che i due Paesi devono superare la diffidenza e aprirsi al dialogo.&nbsp; \n<h2>Quotidiano del Popolo&nbsp;</h2> \nLa Nato “sta aprendo il vaso di Pandora” nella guerra tra Russia e Ucraian, scrive il People's Daily, edizione in inglese dell'organo del Partito comunista cinese, in un commento. Il giornale ricorda che in un incontro con l'allora leader sovietico Mikhail Gorbaciov all'inizio degli anni '90, il segretario di Stato americano James Baker assicurò che la Nato non si sarebbe espansa di \"un pollice verso est\">, ma “la Nato guidata dagli Stati Uniti ha infranto questa promessa, impegnandosi in un'espansione in cinque fasi verso Est di oltre 1.000 chilometri verso il confine russo e aumentando il numero dei suoi membri da 16 a 30, spingendo la Russia in un angolo ad ogni passo”. \nE adesso, “ancora bloccata in una mentalità da Guerra Fredda> continua ad aggiungere benzina sul fuoco e creare divisione e confronto”. Ma “la chiave per chiudere il vaso di Pandora è nelle mani degli Stati Uniti e della Nato. Dovrebbero riflettere sobriamente sui loro ruoli vergognosi nella crisi ucraina e assumersi le dovute responsabilità”, conclude il quotidiano. \nAncora in evidenza, come già ieri, le prospettive dell'economia cinese, la cui solidità il giornale si sforza di assicurare mentre molti analisti sono preoccupati di un rallentamento causato dalle misure anti Covid: “Sebbene l'ambiente economico cinese nel 2022 non sia ottimista, il Paese ha ancora un margine politico sufficiente per sostenere una crescita economica costante”, scrive il quotidiano, e sciorina una serie di dati, tra cui l'aumento dell'8,5% dei profitti delle aziende industriali cinesi con fatturato annuo di almeno 20 milioni di yuan (3,05 milioni di dollari), che nel primo trimestre di quest'anno hanno realizzato utili per 1,96 trilioni di yuan.&nbsp;",
        "ranked": 7,
        "placed": "Abroad",
        "epoch": 1651176903.688808,
        "language": "IT",
        "source": "AGI"
    },
    {
        "title": "Quadrante: offensiva su Izyum, flotta russa Mar Nero attiva",
        "date_raw": "Thu, 28 Apr 2022 07:54:59 GMT",
        "date": "2022-04-28",
        "url": "https://www.agi.it/estero/rss",
        "news_url": "https://www.agi.it/estero/news/2022-04-28/quadrante-offensiva-su-izyum-flotta-russa-mar-nero-attiva-16538817/",
        "subtitle": "",
        "content": "AGI -&nbsp;Sempre puntando all'obiettivo di controllare il territorio orientale dell'Ucraina e il corridoio di terra con la Crimea, \"la Russia sta intensificando la sua offensiva in Donbass, con gli sforzi principali concentrati vicino a Izyum\", secondo l'ultimo aggiornamento dello Stato Maggiore ucraino. Intanto, l'intelligence britannica sottolinea che la flotta russa sul Mar Nero, composta di una ventina fra navi e sottomarini, è attiva nonostante le perdite.&nbsp; \n\"Le forze di occupazione russe stanno aumentando il ritmo dell'offensiva in quasi tutte le direzioni\", riferisce Kiev, \"l'attività maggiore si osserva nelle direzioni di Slobozhanske e Donetsk\" e, ancora, i russi puntano a lanciare un'offensiva nelle direzioni di Sulyhivka-Nova Dmytrivka e Andriyivka-Velyka Komyshuvakha\". Ieri, le forze russe hanno annunciato attacchi aerei su 59 bersagli ucraini mentre Kiev ha riconosciuto avanzate russe nell'area di Kharkiv. \nDa Mariupol è giunto un nuovo appello dei resistenti di Azovstal, dove ci sono ancora 600 soldati, molti dei quali feriti, e centinaia di civili. Nella sua analisi sulla situazione in Ucraina, l'intelligence della Difesa britannica si concentra stamattina della flotta russa sul Mar Nero: “nonostante le imbarazzanti perdite della nave da sbarco Saratov e dell'incrociatore Moskva, la Flotta russa del Mar Nero mantiene la capacità di colpire obiettivi sulla costa e il territorio ucraino\". Il Bosforo, precisa l'aggiornamento da Londra, “rimane comunque chiuso a tutte le navi da guerra non turche, impedendo alla Russia di rimpiazziare il Moskva nel Mar Nero\".&nbsp; \nE mentre l'agenzia Tass segnala che dall'alba sono attivi i sistemi di difesa aerea nella città russa di Belgorod, continua a preoccupare la possibile apertura di un possibile nuovo fronte sud-occidentale a partire dalla regione moldava filorussa della Transnistria, nonostante le smentite di Mosca che parla di \"provocazioni\" ucraine anche su questo fronte.",
        "ranked": 8,
        "placed": "Abroad",
        "epoch": 1651176903.688809,
        "language": "IT",
        "source": "AGI"
    },
    {
        "title": "Il più grande diamante blu del mondo è stato venduto per 57,5 milioni di dollari",
        "date_raw": "Thu, 28 Apr 2022 07:33:42 GMT",
        "date": "2022-04-28",
        "url": "https://www.agi.it/estero/rss",
        "news_url": "https://www.agi.it/estero/news/2022-04-28/venduto-asta-piu-grande-diamante-blu-16538493/",
        "subtitle": "",
        "content": "AGI&nbsp;- Una cifra record per la pietra preziosa più bella (e rara) al mondo. Il più grande diamante blu del mondo è stato battuto all'asta di Sotheby per la cifra record di 57,5 milioni di dollari. Chiamato \"The De Beers Cullinan Blue\">, l'enorme gemma di 15,10 carati con taglio a gradini è stata venduta dopo una guerra di offerte di otto minuti tra quattro compratori. L'offerta vincente, che ha superato la precedente stima di 48 milioni di dollari, è arrivata da un compratore anonimo per telefono. \nIl raro diamante è stato trovato nella miniera di Cullinan in Sudafrica nel 2021, e ha raggiunto le più alte classifiche con cui vengono giudicati i diamanti colorati. Secondo una dichiarazione di Sotheby's, il Gemological Institute of America (GIA) ha classificato il gioiello come \"fancy vivid blue\" - la classificazione di colore superiore, che è stata assegnata a non più dell'1% dei diamanti blu in circolazione. \nSi tratta di una gemma eccezionalmente rara, se si considera che finora solo cinque oltre i 10 carati sono andate all'asta e che nessuna, finora, aveva presentato 15 carati. Con un prezzo finale di 57.471.960 dollari, il De Beers Cullinan Blue ha mancato di poco il record di diamante blu più costoso mai venduto all'asta>. Quel titolo è ancora detenuto dal 14,62 carati \"Oppenheimer Blue\", venduto nel 2016 con un prezzo finale di 57.541.779 dollari>, una differenza di poco meno di 70.000 dollari.",
        "ranked": 9,
        "placed": "Abroad",
        "epoch": 1651176903.6888103,
        "language": "IT",
        "source": "AGI"
    },
    {
        "title": "Il team del Crew 4 accolto con abbracci all'Iss",
        "date_raw": "Thu, 28 Apr 2022 05:27:59 GMT",
        "date": "2022-04-28",
        "url": "https://www.agi.it/estero/rss",
        "news_url": "https://www.agi.it/estero/news/2022-04-28/iss-spazio-team-crew-4-abbracci-16537768/",
        "subtitle": "",
        "content": "AGI -&nbsp;Sembrava quasi un incontro al bar tra vecchi amici: il team della navicella Crew Dragon, decollata&nbsp; ieri dal Kennedy Space Center della NASA a bordo di un razzo SpaceX Falcon 9 e composto dagli astronauti Bob Hines, Jessica Watkins e Kjell Lindgren della NASA, insieme a Samantha Cristoforetti dell'ESA (Agenzia Spaziale Europea), è stato accolto con abbracci e sorrisi dall'equipaggio che staziona all'ISS, la Stazione Spaziale Internazionale. \n&nbsp; \n<blockquote> \n Si è agganciata alla Stazione Spaziale Internazionale la capsula Crew Dragon Freedom.A bordo l'equipaggio della missione Crew-4,anche Samantha Cristoforetti. AstroSam e i 3 colleghi della Nasa sono entrati nella Stazione dove ad accoglierli c'erano i 7 membri dell'equipaggio... <a href=\"https://t.co/pKU3uOggXL\">pic.twitter.com/pKU3uOggXL</a> — Franco Scarsella (@FrancoScarsell2) \n <a href=\"https://twitter.com/FrancoScarsell2/status/1519544368440479744?ref_src=twsrc%5Etfw\">April 28, 2022</a>\n</blockquote>  \n&nbsp; \nQui, AstroSamantha e i suoi colleghi&nbsp;trascorreranno quasi sei mesi per la \"Spedizione 67-68\": condurranno cioé nuove ricerche scientifiche con circa 150 esperimenti in settori quali la scienza dei materiali, le tecnologie sanitarie e la scienza delle piante per studiare anche gli effetti dell'assenza di gravità sui tessuti umani e più in generale le conseguenze della permanenza nello spazio sull'organismo umano. Il loro rientro è previsto per metà settembre.&nbsp;(AGI)&nbsp;",
        "ranked": 10,
        "placed": "Abroad",
        "epoch": 1651176903.6888115,
        "language": "IT",
        "source": "AGI"
    }
]
