[
    {
        "title": "Papa, non rispondere al male con il male, così superare conflitti",
        "date_raw": "Sun, 19 Feb 2023 12:19:45 +0100",
        "date": "2023-02-19",
        "url": "https://www.ansa.it/sito/notizie/cronaca/cronaca_rss.xml",
        "news_url": "https://www.ansa.it/sito/notizie/cronaca/2023/02/19/papa-non-rispondere-al-male-con-il-male-cosi-superare-conflitti_0519a383-2321-4efa-aeed-234494e75842.html",
        "subtitle": "'Guarire le ferite dell'odio. Uscire dalla logica del tornaconto'",
        "content": "\"Il Signore ci propone di uscire dalla logica del tornaconto e di non misurare l'amore sulla bilancia dei calcoli e delle convenienze. Ci invita a non rispondere al male con il male, a osare nel bene, a rischiare nel dono, anche se riceveremo poco o nulla in cambio. Perché è questo amore che lentamente trasforma i conflitti, accorcia le distanze, supera le inimicizie e guarisce le ferite dell'odio\". Lo ha detto papa Francesco all'Angelus commentando il Vangelo del giorno, in cui - ha osservato - le parole di Gesù \"sono esigenti e sembrano paradossali: Egli ci invita a porgere l'altra guancia e ad amare perfino i nemici\", laddove \"è normale per noi amare quelli che ci amano ed essere amici di chi ci è amico\".In genere, ha rilevato a proposito di questo comportamento \"straordinario\", \"noi cerchiamo invece di avere tutto abbastanza in ordine e sotto controllo, in modo che corrisponda alle nostre aspettative: temendo di non ricevere il contraccambio o di esporci troppo e poi restare delusi, preferiamo amare soltanto chi ci ama, fare del bene solo a chi è buono con noi, essere generosi solo con chi può restituirci il favore; e a chi ci tratta male rispondiamo con la stessa moneta, così siamo tutti in equilibrio\".Ma per il Signore, ha ammonito il Pontefice, \"questo non basta! Noi diremmo: questo non è cristiano. Se restiamo nell'ordinario, nel bilanciamento tra dare e ricevere, le cose non cambiano. Se Dio dovesse seguire questa logica, non avremmo speranza di salvezza! Ma, per nostra fortuna, l'amore di Dio è sempre 'straordinario', cioè va oltre i criteri abituali con cui noi umani viviamo le nostre relazioni\". Ecco allora come le parole di Gesù \"ci sfidano\".\"Mentre noi tentiamo di restare nell'ordinario dei ragionamenti utilitari - ha sottolineato Francesco - Lui ci chiede di aprirci allo straordinario di un amore gratuito; mentre noi tentiamo sempre di pareggiare i conti, Cristo ci stimola a vivere lo sbilanciamento dell'amore. Gesù non è un bravo ragioniere, va sempre allo sbilanciamento dell'amore. Non meravigliamoci di questo\". \"Se Dio non si fosse sbilanciato, noi non saremmo mai stati salvati - ha aggiunto - Gesù non sarebbe venuto a cercarci mentre eravamo perduti e lontani, non ci avrebbe amato fino alla fine, non avrebbe abbracciato la croce per noi, che non meritavamo tutto questo e non potevamo dargli nulla in cambio\".\"Ecco, Dio ci ama mentre siamo peccatori, non perché siamo buoni o in grado di restituirgli qualcosa - ha detto ancora il Papa -. L'amore di Dio è un amore sempre in eccesso, sempre oltre i calcoli, sempre sproporzionato. Oggi chiede anche a noi di vivere in questo modo, perché solo così lo testimonieremo davvero\". \"Allora possiamo chiederci: io, ognuno di noi, nella mia vita, seguo la logica del tornaconto o quella della gratuità? - ha concluso -. L'amore straordinario di Cristo non è facile, ma è possibile\".",
        "ranked": 13,
        "placed": "Cronaca",
        "epoch": 1676853028.6117716,
        "language": "IT",
        "source": "ANSA"
    },
    {
        "title": "Sisma in Turchia e Siria, gli Usa annunciano 100 milioni di dollari di aiuti",
        "date_raw": "Sun, 19 Feb 2023 20:28:12 +0100",
        "date": "2023-02-19",
        "url": "https://www.ansa.it/sito/notizie/cronaca/cronaca_rss.xml",
        "news_url": "https://www.ansa.it/sito/notizie/cronaca/2023/02/19/sisma-in-turchia-e-siria-gli-usa-annunciano-100-milioni-di-dollari-di-aiuti_355e4733-05aa-4439-a485-0b551ff560fc.html",
        "subtitle": "Rimpatriata la salma di Angelo Zen, morto nel terremoto. Ankara annuncia la sospesnione delle ricerche tranne in due province, Kahramanmaras e Hatay",
        "content": "Le mani si fermano, le voci si spengono, i mezzi si arrestano. E la speranza svanisce, dopo due settimane dal devastante terremoto che ha colpito Turchia e Siria. Perché la Turchia ha preso la drammatica decisione di interrompere le ricerche di sopravvissuti in quasi tutte le zone colpite dal sisma, tranne che nelle due province più martoriate, quelle di Kahramanmaras e Hatay. Così, è destinato a salire ancora, il bilancio che conta oltre 46 mila vittime tra i due Paesi. L'emergenza resta, e il Segretario di Stato Usa Antony Blinken ha raggiunto la Turchia per portare il sostegno di Washington, annunciando altri 100 milioni di dollari di aiuti.\"Gli Stati Uniti continueranno a stare dalla parte dei popoli turco e siriano\", ha confermato. \"In molte province le ricerche sono terminate. Continuano nelle province di Kahramanmaras e Hatay, in una quarantina di edifici\", ha annunciato Unus Sezer, capo dell'agenzia governativa di soccorso turca Afad. \"Crediamo che termineremo le operazioni di ricerca e salvataggio entro domani notte\". Il terremoto di magnitudo 7,8 che ha devastato il sud del Paese e la Siria ha ucciso 40.689 persone solo in Turchia, secondo l'ultimo rapporto ufficiale diffuso dall'Afad, mentre sono oltre 5.800 i morti registrati in Siria.Secondo il vicepresidente turco Fuat Oktay, 105.000 edifici sono crollati o sono stati gravemente danneggiati per il sisma e le oltre 6.000 scosse di assestamento successive, tra cui una di magnitudo 6,6 e quaranta con un'intensità da 5 a 6, l'ultima solo sabato sera. \"Siamo di fronte forse al più grande disastro che abbiamo affrontato nella storia. I danni causati dai terremoti e dalle scosse di assestamento non si sono limitati solo alle 11 province colpite\", ha aggiunto Sezer.L'annuncio della Turchia arriva dopo che per oltre 24 ore, nessun sopravvissuto è stato estratto dalle macerie. L'ultimo miracolo è avvenuto sabato, a 296 ore dal sisma, quando una coppia è stata salvata ad Antiochia, nella provicia di Hatay, dove negli ultimi 3 giorni sette persone sono state estratte vive, compreso il bambino di 12 anni poi morto in ambulanza mentre veniva portato in ospedale. Nella stessa città, è stato ritrovato anche il corpo del calciatore ghanese Christian Atsu, per il quale continua il cordoglio del mondo dello sport, per ultimo l'attaccante dell'Inter Romelu Lukaku, suo compagno di squadra nell'Everton. Con le operazioni di soccorso concluse, la Turchia archivia di fatto ogni possibilità di un miracolo dell'ultimo minuto. E ora si pensa alla ricostruzione, per la quale servirà tutto l'aiuto internazionale possibile. Così, dopo aver sorvolato la devastazione ad Hatay, Blinken ha annunciato che nuovi aiuti per il sisma \"verranno trasferiti presto. Purtroppo, si tratta meno di ricerca e salvataggio, ma di ripresa a lungo termine\". Per il funzionario Usa, \"ci vorrà uno sforzo enorme per ricostruire, ma ci impegniamo a sostenerlo\".Finora gli Stati Uniti hanno contribuito con 185 milioni di dollari in assistenza. Ma per un tale disastro, gli aiuti non bastano mai, mentre Msf denuncia che in Siria sarebbero addirittura inferiori a quelli che arrivavano prima del sisma. Non è solo il terremoto a portare Blinken in Turchia, per la prima volta da quando è entrato in carica due anni fa. La visita era infatti stata programmata prima del 6 febbraio che ha stravolto l'agenda. Dopo aver incontrato il ministro degli Esteri turco Mevlut Cavusoglu alla base aerea di Incirlik, lunedì Blinken vedrà il presidente Erdogan. Tra i dossier, la potenziale vendita di caccia F-16 promessi dal presidente Joe Biden alla Turchia ma bloccati dall'opposizione del Congresso, insieme al nodo dell'adesione della Finlandia e della Svezia alla Nato, sulla quale pende il rifiuto di Ankara., l'imprenditore italiano vittima del terremoto in Turchia, morto nel crollo dell'albergo dove alloggiava per motivi di lavoro a Kahramanmaras. Il feretro di Zen, che risiedeva a Martellago (Venezia), è stato trasportato a Romano D'Ezzelino (Vicenza), dove era nato e dove vive la madre, e dove è stato disposto che possano visitarlo solo i parenti stretti. La cerimonia funebre, secondo quanto ha riferito il sindaco della cittadina vicentina, verrà celebrata a Romano in forma strettamente privata, per volontà della famiglia, probabilmente la prossima settimana.   \r\n\r\n",
        "ranked": 10,
        "placed": "Cronaca",
        "epoch": 1676853028.6933067,
        "language": "IT",
        "source": "ANSA"
    },
    {
        "title": "La nave 'Life Support' di Emergency con 156 migranti è arrivata a Civitavecchia",
        "date_raw": "Sun, 19 Feb 2023 19:24:31 +0100",
        "date": "2023-02-19",
        "url": "https://www.ansa.it/sito/notizie/cronaca/cronaca_rss.xml",
        "news_url": "https://www.ansa.it/sito/notizie/cronaca/2023/02/19/la-nave-life-support-di-emergency-con-156-migranti-e-arrivata-a-civitavecchia_90887c75-d0ba-4c6e-bc0a-6b689386a18a.html",
        "subtitle": "I naufraghi sono stati tratti in salvo durante la notte e la prima mattina del 16 febbraio",
        "content": "Si sono concluse le operazioni di sbarco, nel porto di Civitavecchia, delle 156 persone soccorse in mare dalla nave Life Support di Emergency il 16 febbraio scorso.I naufraghi provengono da Bangladesh, Pakistan, Sudan, Eritrea, Egitto, Gambia, Chad, Camerun, Senegal Mali, Nigeria, Costa d'Avorio e Guinea Konakri. Tra di loro ci sono due donne (di cui una madre di tre bambini tra i 7 e i 10 anni) e 28 minori non accompagnati.Molti naufraghi hanno raccontano ai soccorritori di essere stati . \"- commenta Iusef, uno degli uomini soccorsi, che sul corpo ha i segni delle violenze subite in Libia -. Non volevo passare la mia vita a fare il soldato e far la guerra per cui ho lasciato il mio Paese dopo aver terminato le scuole superiori. Mio fratello minore ha deciso di partire con me ma purtroppo in Libia siamo stati divisi e ora non ho idea di dove sia\".Tra i minori non accompagnati presenti . \"Sapevo che non c'era nessuno ad aiutarmi e che ero l'unico che si sarebbe preso cura di me. Molte volte ho pensato ai miei genitori, rimasti in Nigeria. Adesso mi sento addosso un'enorme responsabilità, la mia famiglia ha fatto enormi sacrifici per farmi arrivare fin qui e io ora farò altrettanto per loro\", aggiunge.\r\n\r\n\"Facciamo notare che in questo momento non c'è nessuna nave della società civile che possa prestare soccorso alle imbarcazioni in difficoltà nel Mediterraneo dei migranti che scappano dalle guerre. Noi stiamo già preparando la prossima missione, partiremo mercoledì da Civitavecchia per dirigerci verso la zona delle acque internazionali di fronte alla Libia\". Così il capo missione della nave Life Support di Emergency, Manuele Nannini, il quale spiega che \"le operazioni di sbarco a Civitavecchia stanno andando bene, c'è un'ottima cooperazione tra Emergency e le autorità locali. I 156 naufraghi stanno tutti bene, c'erano tra di loro c'erano tre bambini e una trentina di minori non accompagnati. Chi aveva bisogno di cure mediche è stato attenzionato dai nostri sanitari e per fortuna non abbiamo avuto nessun caso grave. Purtroppo però in molti di loro sono evidenti i segni di tortura e delle sofferenze subite in Libia, mi viene in mente la storia di un ragazzo a cui è stata completamente fracassata la mandibola nei lager delle prigioni libiche, non parla bene e soprattutto non riesce a mangiare. Negli occhi di tutti c'è il dolore degli ultimi anni passati in Libia e il motivo per cui hanno deciso di scappare\". L'equipaggio della Iuventa ha presentato una denuncia alla Procura di Trapani il per \"sollecitare un'indagine in merito all'abbandono e al deterioramento della nave di soccorso\" che è stata sequestrata nell'estate del 2017. \"L'equipaggio ha salvato più di 14.000 migranti in pericolo. Oggi, dopo quasi 5 anni in custodia forzata presso la Capitaneria di Porto di Trapani, la Iuventa giace abbandonata, saccheggiata e in gran parte distrutta. Al momento rischia di affondare, rappresentando una vera e propria minaccia per l'ambiente\", afferma una nota dell'equipaggio.\"La relazione che ha fatto seguito all'ispezione tecnica effettuata nell'ottobre 2022, commissionata dagli armatori della nave e autorizzata dal Gip di Trapani, indica che \"Una volta a bordo è evidente che la nave si trova in uno stato di totale abbandono dalla data del sequestro\" poiché \"non è stata effettuata alcuna manutenzione ordinaria o straordinaria\". Secondo il rapporto agli atti, c'è il rischio che parti essenziali della nave non siano più in funzione, mentre altre sono state rubate\", prosegue la nota. In seguito a questa indagine, il gip di Trapani ha ordinato, a dicembre scorso, la riparazione e la manutenzione della nave Iuventa. Secondo Nicola Canestrini, avvocato della Iuventa: \"L'omessa custodia secondo la legge italiana è reato. Ci attendiamo un'indagine approfondita che stabilisca se e chi non ha adempiuto al proprio dovere di preservare la perfetta funzionalità della nave di soccorso sequestrata dalle autorità, ormai in stato di completo abbandono\".Sono 296 i migranti sbarcati, durante la notte, a Lampedusa dove 5 dei 6 barchini sono stati soccorsi dalle motovedette della Capitaneria e dell'assetto Frontex. Novanta immigrati sono invece sbarcati autonomamente a molo Madonnina dove sono stati bloccati dai militari della Guardia di finanza della tenenza. Ieri, a Lampedusa, con 17 imbarcazioni sono giunti 845 migranti, quasi come se fosse estate. All'hotspot di contrada Imbriacola ci sono al momento .Altri 600 migranti, ospiti dell'hotstpot di Lampedusa, entro la giornata lasceranno l'isola. A disporre il trasferimento, dopo che ieri sono stati 1.041 gli extracomunitari trasferiti, è stata la Prefettura di Agrigento. A Cala Pisana, a Lampedusa, approderà la nave Diciotti che imbarcherà, entro la sera, 600 persone da spostare a Reggio Calabria. L'obiettivo è alleggerire la struttura di primissima accoglienza che stamani alloggiava 2.871 persone a fronte di 400 posti.",
        "ranked": 7,
        "placed": "Cronaca",
        "epoch": 1676853028.7425473,
        "language": "IT",
        "source": "ANSA"
    },
    {
        "title": "Covid: 474mila casi tra i sanitari, il 20 la Giornata",
        "date_raw": "Sun, 19 Feb 2023 19:46:18 +0100",
        "date": "2023-02-19",
        "url": "https://www.ansa.it/sito/notizie/cronaca/cronaca_rss.xml",
        "news_url": "https://www.ansa.it/sito/notizie/cronaca/2023/02/19/covid-474mila-casi-tra-sanitari-il-20-la-giornata_2c0d7cfa-bb48-497e-831c-26db924aaa6f.html",
        "subtitle": "Cerimonia con Mattarella. A 3 anni dal paziente 1, Cri in zone simbolo",
        "content": "Il 20 febbraio . Una. Tre anni esatti da allora, alla Pontificia Università San Tommaso D'Aquino, a  la cerimonia che ha come slogan: 'Insieme per garantire la salute di tutti' e vede la partecipazione del presidente della Repubblica, Sergio Mattarella, del ministro della Salute Orazio Schillaci e del vicepresidente della Cei, mons. Francesco Savino. E alcuni luoghi simbolo della pandemia, da Vo' Euganeo a Codogno, saranno visitati dal presidente nazionale della Croce Rossa, Rosario Valastro.Promossa dal regista Ferzan Ozpetek e dal paroliere Mogol, la giornata è stata istituita con la Legge 13 novembre 2020 \"per onorare il lavoro, l'impegno, la professionalità e il sacrificio del personale medico, sanitario, sociosanitario, socioassistenziale e del volontariato nel corso della pandemia da Coronavirus\".Un drammatico bilancio, con 500 decessi nella prima e nella seconda fase Covid-19 tra i professionisti sociosanitari mentre i contagi proseguono negli ultimi mesi al ritmo di 5mila-8mila ogni 30 giorni raggiungendo, tra infezioni e reinfezioni, quota 474.000 pur senza più registrare, dopo l'arrivo dei vaccini, casi gravissimi e decessi. Quest'anno, le 11 Federazioni e Consigli nazionali degli Ordini delle Professioni sociosanitarie, che rappresentano oltre 1,5 milioni di professionisti tra medici e odontoiatri, infermieri, farmacisti, veterinari, fisioterapisti, psicologi, biologi, assistenti sociali, hanno deciso di celebrare insieme questa giornata. \"Le professioni sociosanitarie - affermano i rappresentanti delle Federazioni e dei Consigli - sono da sempre accanto a chi soffre e ha bisogno del loro aiuto. Anche nelle fasi più dure della pandemia, quando non c'erano ancora i vaccini e mancavano spesso anche i dispositivi di protezione individuale, l'assistenza non è mai venuta meno\".Per la giornata del ricordo, nei luoghi simbolo della pandemia, , il paese in provincia di Padova dove il 21 febbraio si registrò la prima vittima del Coronavirus, poi andrà a Calvisano, in provincia di Brescia, dove a marzo Fausto Bertuzzi fu il primo volontario della Croce Rossa a morire, a 49 anni, e consegnerà la medaglia d'oro alla memoria ai suoi familiari oltre a inaugurare il neo Comitato CRI del Garda-Bresciano, con sede a Desenzano del Garda. La terza tappa sarà a Codogno, nel Lodigiano. Qui sarà consegnata al Comitato della Croce Rossa il riconoscimento del 'Tempo della Gentilezza'. Ultima tappa a Milano per dare il riconoscimento al volontario Cri Antonio Arosio, ex presidente del Comitato Regionale della Lombardia. A Codogno la cerimonia di ricordo vera e propria si svolgerà il 21 febbraio, giornata 'dedicata alla comunità resiliente di Codogno e alle vittime del Covid' con la posa di una corona al memoriale.",
        "ranked": 9,
        "placed": "Cronaca",
        "epoch": 1676853028.7884572,
        "language": "IT",
        "source": "ANSA"
    },
    {
        "title": "Al carnevale di Maiori si ribalta Madre natura, nessun ferito",
        "date_raw": "Sun, 19 Feb 2023 20:12:27 +0100",
        "date": "2023-02-19",
        "url": "https://www.ansa.it/sito/notizie/cronaca/cronaca_rss.xml",
        "news_url": "https://www.ansa.it/sito/notizie/cronaca/2023/02/19/al-carnevale-di-maiori-si-ribalta-madre-natura-nessun-ferito_b8dbca10-bf6d-4cd8-8340-33151fefcd90.html",
        "subtitle": "E' una delle grandi opere in cartapesta della sfilata",
        "content": "\n            \n            (ANSA) - MAIORI (SALERNO), 19 FEB - All sfilata della mattina\ndel Gran Carnevale di Maiori, manifestazione che ogni anno\nrichiama in costiera amalfitana migliaia di persone, si è\nribaltata Madre natura, una delle grandi opere in cartapesta che\nsono la caratteristica della manifestazione, dedicata quest'anno\nalla salvaguardia degli oceani e della Terra. Nessuno si è fatto\nmale, ma il carro allegorico è stato ritirato dalla gara.   \n\t\t\t\t   A causare il crollo, spiegano gli organizzatori, un\n\"inconveniente tecnico, che per fortuna non ha causato\nconseguenze a persone e cose\". Bello e maestoso quanto gli altri\nquattro carri allegorici in concorso, l'omaggio a madre natura\nrealizzato dall'Associazione \"I Monelli\" non potrà più sfilare\ncon tutto il suo trionfo di colori in questa 49/a edizione del\nCarnevale Maiorese.   \n\t\t\t\t   Nel ribaltamento la struttura ha subito danni irreparabili e\npertanto è stata ritirata dalla competizione carnevalesca che è\nproseguita regolarmente nel pomeriggio. Ai ragazzi che\ncompongono il gruppo de \"I Monelli\", autori del carro intitolato\n\"Un futuro da salvare\", è andata subito la solidarietà degli\norganizzatori, del sindaco Antonio Capone e di tutta\nl'amministrazione. Ma i giovani, nonostante la delusione, \"non\nsi sono dati per vinti e hanno annunciato la volontà di\nripensare un carro, anche se in forma ridotta e con l'intento di\nsalvare il salvabile, che possa sfilare in occasione dell'ultima\ndata disponibile, ovvero domenica 26 febbraio\", dice il\ndirettore artistico Alfonso Pastore. (ANSA).   \n\t\t\t\t          ",
        "ranked": 5,
        "placed": "Cronaca",
        "epoch": 1676853028.7997293,
        "language": "IT",
        "source": "ANSA"
    }
]
