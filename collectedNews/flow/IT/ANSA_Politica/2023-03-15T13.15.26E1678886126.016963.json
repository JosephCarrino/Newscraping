[
    {
        "title": "Caso Anastasio, la mail del manager come l'orazione del Duce",
        "date_raw": "Tue, 14 Mar 2023 14:35:17 +0100",
        "date": "2023-03-14",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/14/caso-anastasio-la-mail-del-manager-come-lorazione-del-duce_31b61ca0-0835-4131-a59f-b086f57748c1.html",
        "subtitle": "È discorso dopo il delitto Matteotti, 3-I al posto di \"fascismo\"",
        "content": "\"Ma poi, o signori, quali farfalle andiamo a cercare sotto l'arco di Tito? Ebbene, io dichiaro qui, al cospetto di Voi, ed al cospetto di tutto il governo italiano, che assumo (io solo!) la responsabilità di 3-I (politica! morale! storica!) di tutto quanto è avvenuto. Se le frasi più o meno storpiate bastano per impiccare un uomo, fuori il palo e fuori la corda! Se 3-I è stata una mia colpa, a me la responsabilità di questo, perché questo clima storico, politico e morale io l'ho alimentato nel mio ruolo\". Questo il testo della mail che Claudio Anastasio ha inviato al cda di 3-I, come rivelato dall'articolo di Repubblica, in seguito al quale è esplosa una bufera politica che ha portato alle dimissioni del manager da presidente della società dedicata allo sviluppo di software a supporto della trasformazione digitale della Pubblica amministrazione.    Il testo ricalca quello dell'orazione tenuta da Benito Mussolini alla Camera il 3 gennaio 1925, in cui il capo del fascismo rivendicava la responsabilità politica del delitto Matteotti. \"Ma poi, o signori, quali farfalle andiamo a cercare sotto l'arco di Tito? Ebbene, dichiaro qui, al cospetto di questa Assemblea e al cospetto di tutto il popolo italiano - erano le parole usate dal Duce -, che io assumo, io solo, la responsabilità politica, morale, storica di tutto quanto è avvenuto. Se le frasi più o meno storpiate bastano per impiccare un uomo, fuori il palo e fuori la corda; se il fascismo non è stato che olio di ricino e manganello, e non invece una passione superba della migliore gioventù italiana, a me la colpa! Se il fascismo è stato un'associazione a delinquere, io sono il capo di questa associazione a delinquere!\".    Il manager ha anche scritto: \"Il Governo è il mio Partito, è in piena efficienza. Signori, vi siete fatte delle illusioni! Voi avete creduto che 3-I fosse finita perché io la comprimevo, che il Partito fosse così in difetto perché io lo esponevo a confronto, e poi avevo anche la crudeltà di dirlo. Se io la centesima parte dell'energia che ho messo a comprimere 3-I la mettessi a scatenarlo, oh, vedreste allora... la bellezza per l'Italia. Ma non ci sarà bisogno di questo, perché il Governo è abbastanza forte per stroncare in pieno e definitivamente la mia sedizione\". Frasi che quasi ricalcano un altro passaggio del discorso di Mussolini, con il nome 3-I che sostituisce la parola \"fascismo\", l'aggiunta sulla \"bellezza per l'Italia\" e il taglio dell'Aventino, la \"sedizione\" a cui faceva riferimento il Duce.    Anche la chiusa è nel solco della conclusione del discorso di Mussolini. \"L'Italia, o signori - prosegue la mail di Anastasio - vuole la pace di 3-I, vuole la tranquillità, vuole la calma laboriosa del fare meglio; gliela daremo con l'amore, se è possibile\". \"E con la forza, se sarà necessario\", aggiunse il Duce. \"E tutti sappiamo che non è capriccio di persona, che non è libidine di governo, che non è passione ignobile, ma è soltanto amore sconfinato e possente per la Patria\", è invece l'identico finale, chiuso dal manager con la firma: \"Il vostro Presidente di 3-I S.p.A. Claudio Anastasio\".    ",
        "ranked": 14,
        "placed": "Politica",
        "epoch": 1678882527.1242552,
        "language": "IT",
        "source": "ANSA"
    },
    {
        "title": "Via della Pacificazione a Grosseto, strade a Almirante-Berlinguer",
        "date_raw": "Tue, 14 Mar 2023 19:36:12 +0100",
        "date": "2023-03-14",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/14/via-della-pacificazione-a-grosseto-strade-a-almirante-berlinguer_a703f3c8-524c-48b1-9ea9-b0ab091726d9.html",
        "subtitle": "Assessore Fdi: 'Avanti col dialogo politico, basta odio ideologico'",
        "content": " Ci sarà via della Pacificazione Nazionale da cui partiranno due strade: a destra Giorgio Almirante, a sinistra via Enrico Berlinguer. Così Grosseto celebra la volontà di \"portare avanti un serio dialogo politico\" dicendo stop \"all'odio ideologico\". Le vie sorgeranno nel nuovo complesso residenziale Borgo Nuovo, alla periferia della città.    Ad annunciare l'iniziativa di toponomastica bipartisan l'assessore comunale, deputato e coordinatore regionale di Fratelli d'Italia, Fabrizio Rossi, dopo che la Giunta comunale ha ratificato il verbale della commissione sulle nuove strade.    Decisione che a suo tempo aveva registrato ampie polemiche per quanto riguarda via Almirante.    \"La strada che collegherà largo delle Nazioni agli edifici in costruzione - spiega Rossi - prenderà il nome di via della Pacificazione nazionale. La stessa strada si ramificherà poi in due tratti: il primo, via Giorgio Almirante sulla destra, l'altro, via Enrico Berlinguer sulla sinistra\". Per Rossi \"questo argomento, da sempre è stato per noi molto sentito. La pacificazione nazionale è sempre stata una priorità del vecchio leader del Msi. Tra l'altro, i rapporti con gli avversari politici erano certezza, lo testimonia la presenza dello stesso Giorgio Almirante alla camera ardente prima dei funerali di Enrico Berlinguer. Circostanza ricambiata alla morte di Giorgio Almirante, dal partigiano Giancarlo Pajetta\".    \"Questa è la differenza che c'è tra Fratelli d'Italia, che da sempre prova a portare avanti un serio dialogo politico, con chi invece continua fare dell'odio ideologico e politico il proprio cavallo di battaglia\", conclude Rossi.    ",
        "ranked": 13,
        "placed": "Politica",
        "epoch": 1678882527.5913382,
        "language": "IT",
        "source": "ANSA"
    },
    {
        "title": "Meloni riceve i familiari delle vittime di Cutro giovedì",
        "date_raw": "Wed, 15 Mar 2023 09:41:55 +0100",
        "date": "2023-03-15",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/14/meloni-riceve-i-familiari-delle-vittime-di-cutro-giovedi_7694542f-5d79-49e6-9c59-0749373d388d.html",
        "subtitle": "L'incontro è previsto in mattinata a Palazzo Chigi",
        "content": "Continua a restituire cadaveri il mare di Cutro, 16 giorni dopo il naufragio: sono stati recuperati altri corpi, di due uomini adulti.La premier Giorgia Meloni, intanto, giovedì mattina riceverà a Palazzo Chigi i familiari delle vittime del naufragio di Cutro. L'incontro è previsto in mattinata.Una missione di stabilizzazione da parte degli Stati europei nei Paesi dell'Africa particolarmente interessati dal notevole aumento del fenomeno migratorio, da affrontare a livello Ue e senza escludere che il tema possa presto essere rappresentato anche in sede Nato. E' quanto si apprende da fonti di governo in merito agli obiettivi che riguardano la questione migratoria posta dall'Italia in Europa. Tra gli esempi passati, c'è la missione di stabilizzazione in Albania avviata nel '97, dove le forze armate italiane insieme a quelle di altri Paesi contribuirono alla costituzione della Forza multinazionale di proiezione.",
        "ranked": 11,
        "placed": "Politica",
        "epoch": 1678882527.6009948,
        "language": "IT",
        "source": "ANSA"
    },
    {
        "title": "Manager cita Mussolini, Anastasio lascia: 'Le mie dimissioni doverose' ",
        "date_raw": "Wed, 15 Mar 2023 11:25:32 +0100",
        "date": "2023-03-15",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/14/manager-cita-mussolini-anastasio-lascia-le-mie-dimissioni-doverose-_196b9bdc-c08d-475d-8b0b-5abbe4def81d.html",
        "subtitle": "Secondo La Repubblica, aveva inviato i componenti del Cda della società 3-I una mail con una citazione esplicita del discorso di Mussolini del 1925",
        "content": " Secondo La Repubblica, Anastasio aveva inviato ai componenti del Cda della società pubblica che gestisce i sistemi software di Inail, Inps e Istat, una mail con una citazione esplicita del discorso di Benito Mussolini del gennaio del 1925, con cui il capo del fascismo rivendicava la responsabilità politica del delitto Matteotti.\" , senza aggiungere altro sulle dimissioni da presidente di 3-I, dopo le polemiche per la sua mail, inviata al cda della società pubblica che gestisce i sistemi software di Inail, Inps e Istat.\"Alla vigilia di una serie di cruciali nomine governative negli enti pubblici suscita profonda inquietudine un caso come quello di Claudio Anastasio. La questione che si pone, e che non è eludibile, è se si intenda procedere all'occupazione di tutte le caselle di potere disponibili con leggerezza ed eccessi di disinvoltura, collocando in posizioni delicate personaggi improbabili e non all'altezza. La nostra vigilanza sarà massima\". Così il senatore Dario Parrini, vicepresidente della commissione Affari costituzionali a Palazzo Madama.\"Le dimissioni di Claudio Anastasio sono una buona notizia. Ancora una volta le scelte di Meloni risultano inadeguate\". Così su Twitter Sandro Gozi, eurodeputato di Renew Europe.- \"Stiamo sperimentando piattaforma in cybersecurity a livello nazionale\", scriveva dieci giorni fa Claudio Anastasio, in uno degli ultimi post su Facebook in veste di presidente di 3-I Spa. Ruolo da cui si è dimesso oggi dopo le polemiche per la sua mail con la citazione di Benito Mussolini indirizzata ai componenti del cda della la società a capitale e partecipazione interamente pubblica nata con il compito di sviluppare, manutenere e gestire le soluzioni software e i servizi informatici di Inps, Istat, Inail, della Presidenza del Consiglio, del Ministero del lavoro e delle altre Pubbliche amministrazioni centrali. Prima della nomina, arrivata a fine novembre con un dpcm della premier Giorgia Meloni, Claudio Anastasio era noto soprattutto come il fondatore di tNotice, società specializzata in raccomandate elettroniche. In passato, il suo nome aveva fatto notizia in quanto presidente esecutivo della Mussolini Internet, annunciando il 13 giugno 1997 - all'indomani della morte di Vittorio, secondogenito del Duce - l'inaugurazione del sito internet ufficiale Mussolini. La 3-I Spa è stata annunciata il 14 aprile 2022, sotto il governo Draghi, da parte del Ministero del lavoro, che la definiva la \"prima software house pubblica a servizio del welfare\", prevista dal Decreto Legge per le misure urgenti di attuazione del Pnrr. Inizialmente avrebbe dovuto essere guidata da Roberto Lancellotti, ma con l'avvento del nuovo esecutivo si è optato per una soluzione diversa, puntando appunto sull'imprenditore del settore informatico, Anastasio. La nomina è arrivata il primo dicembre 2022 pochi giorni prima della nascita effettiva della società, annunciata il 12 dicembre dal sottosegretario con delega all'Innovazione tecnologica Alessio Butti, dal ministro per la P.a Paolo Zangrillo. La società, in sostanza, si dedicata allo sviluppo di software a supporto della trasformazione digitale della Pubblica amministrazione, milestone prevista dalla missione \"M1C1-Digitalizzazione, innovazione e sicurezza nella PA\" del Piano nazionale di ripresa e resilienza.",
        "ranked": 12,
        "placed": "Politica",
        "epoch": 1678882527.612042,
        "language": "IT",
        "source": "ANSA"
    },
    {
        "title": "Grosseto e la pacificazione, vie per Almirante e Berlinguer",
        "date_raw": "Tue, 14 Mar 2023 19:38:46 +0100",
        "date": "2023-03-14",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/14/grosseto-e-la-pacificazione-vie-per-almirante-e-berlinguer_7f113dc9-7a55-4f1d-847a-8d49cbba3d52.html",
        "subtitle": "Assessore Fdi, avanti col dialogo politico,basta odio ideologico",
        "content": "\n            \n            (ANSA) - GROSSETO, 14 MAR - A Grosseto la via della\nPacificazione Nazionale. Si chiamerà così infatti la strada da\ncui si snoderanno via Almirante, a destra, e via Berlinguer, a\nsinistra. Con la toponomastica bipartisan il capoluogo toscano\ncelebra la volontà di \"portare avanti un serio dialogo politico\"\ndicendo stop \"all'odio ideologico\". Le vie sorgeranno nel nuovo\ncomplesso residenziale Borgo Nuovo, alla periferia della città.   \n\t\t\t\tAd annunciare l'iniziativa l'assessore comunale alla\ntoponomastica, deputato e coordinatore regionale di Fratelli\nd'Italia, Fabrizio Rossi, dopo che la giunta comunale ha\nratificato il verbale della commissione sulle nuove strade.   \n\t\t\t\tDecisione che a suo tempo aveva registrato ampie polemiche\nsoprattutto per via Almirante.   \n\t\t\t\t   \"La strada che collegherà largo delle Nazioni agli edifici in\ncostruzione - spiega Rossi - prenderà il nome di via della\nPacificazione nazionale. La stessa strada si ramificherà poi in\ndue tratti: il primo, via Giorgio Almirante, sulla destra,\nl'altro, via Enrico Berlinguer, sulla sinistra\". \"Questo\nargomento per noi è molto sentito. La pacificazione nazionale è\nsempre stata una priorità del vecchio leader del Msi. Tra\nl'altro, i rapporti con gli avversari politici erano certezza,\nlo testimonia la presenza dello stesso Giorgio Almirante alla\ncamera ardente prima dei funerali di Enrico Berlinguer.   \n\t\t\t\tCircostanza ricambiata alla morte di Giorgio Almirante, dal\npartigiano Giancarlo Pajetta\", spiega Rossi. Numerose le\npolemiche seguite all'annuncio dell'intitolazione ad Almirante\nda parte, tra gli altri, di Pd, Anpi, e Cgil. (ANSA).   \n\t\t\t\t          ",
        "ranked": 10,
        "placed": "Politica",
        "epoch": 1678882527.674946,
        "language": "IT",
        "source": "ANSA"
    },
    {
        "title": "Meloni-Schlein,primo confronto tra donne leader in Aula",
        "date_raw": "Wed, 15 Mar 2023 11:39:12 +0100",
        "date": "2023-03-15",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/14/meloni-schleinprimo-confronto-tra-donne-leader-in-aula_c0e62e01-e7e1-457a-9ab9-9dd5bf4cb364.html",
        "subtitle": "Premier risponde su salario. Si attende passo avanti sul Mes",
        "content": "L'attesa è quella delle grandi prime.    Dopo gli scossoni da una parte e dall'altra dell'emiciclo, cominciati con le elezioni politiche di settembre e proseguiti con il congresso del Pd, i primi due partiti italiani vedranno le proprie leader confrontarsi in Aula. Donne entrambe, per la prima volta nella storia della Repubblica.    Dai banchi del governo, la premier Giorgia Meloni ascolterà l'interrogazione della sua rivale Elly Schlein , appena proclamata segretaria all'assemblea nazionale del Partito Democratico. Sarà il primo botta e risposta ravvicinato a Montecitorio. E la segretaria ha scelto per l'occasione un cavallo di battaglia della sua campagna per le primarie: il salario minimo. Ma su questo fronte non si attendono sorprese, la posizione della presidente è ben ancorata al suo discorso per la fiducia, quando lo definì \"uno specchietto per le allodole\".    Più incerta è la posizione sulla ratifica del Mes, tema che sarà posto dal Terzo polo, e su cui preme Bruxelles. E su cui non si escludono, in ambienti di maggioranza, dei segnali da parte del presidente del Consiglio che dovrebbero rappresentare dei passi in avanti verso l'Ue.    Appuntamento alle 15, e alla vigilia del suo primo \"premier time\" tutto lascia intendere che sul salario minimo Meloni ribadirà che rischia di non risolvere il problema del lavoro povero. E qui si misurerà il primo dei tanti fronti su cui si registra la distanza con Elly Schlein. A sostenere idealmente la leader dem in Aula ci sarà anche il resto delle opposizioni, che sul tema hanno sempre auspicato una battaglia comune. Delicata si annuncia la risposta della presidente del Consiglio a proposito di un tema su cui pesano ancora molte incognite. In Aula sarà Luigi Marattin, del gruppo Azione-Italia Viva, a chiederle \"se e quando intenda presentare in Consiglio dei ministri il disegno di legge di ratifica della riforma del Trattato istitutivo del Mes\". Il Terzo Polo insiste sulla \"tutela della credibilità internazionale dell'Italia\" e ricorda: \"l'Italia è l'unica a non aver ancora ratificato la riforma del trattato\".    La premier deve anche tornare sulla questione che sta mettendo in tensione governo e maggioranza da tempo, quella dei migranti. A chiedere spiegazioni sarà Riccardo Magi di +Europa, che da Meloni vuol sapere \"perché le autorità italiane non siano intervenute con propri assetti\" in soccorso dell'imbarcazione con a bordo 47 migranti naufragata nella notte tra venerdì e sabato. Un segnale sul tema, intanto, a Palazzo Chigi l'hanno dato invitando superstiti e familiari delle vittime di Cutro che giovedì saranno ricevuti dalla premier. Il M5s presenterà un interrogazione sull'aumento dei mutui delle case. Bonelli dei Verdi, invece, solleciterà la presidente sulle politiche anti-siccità, invitandola a chiarire se sia favorevole al nucleare a fissione in Italia. Su questo, a Palazzo Chigi fanno sapere che la premier si esprimerà a favore del mix energetico con l'introduzione del nucleare di ultima generazione, a fusione.     ",
        "ranked": 9,
        "placed": "Politica",
        "epoch": 1678882527.6848726,
        "language": "IT",
        "source": "ANSA"
    },
    {
        "title": "Figli di coppie omosessuali, centrodestra dice no al regolamento Ue ",
        "date_raw": "Wed, 15 Mar 2023 12:01:18 +0100",
        "date": "2023-03-15",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/14/figli-di-coppie-omosessuali-centrodestra-dice-no-al-regolamento-ue-_12320ef6-e85a-4d1b-b160-dda3242d82c7.html",
        "subtitle": "Opposizione compatta ma non basta ",
        "content": "I diritti dei figli di genitori dello stesso sesso finiscono al centro del dibattito politico. Dopo che il Comune di Milano è stato costretto ad interrompere le registrazioni dei figli nati da coppie omogenitoriali in Italia in base a una circolare del ministero dell'Interno attraverso il prefetto, ad accendere la polemica è stato il no del centrodestra al certificato europeo di filiazione che prevede che la genitorialità stabilita in uno Stato membro venga riconosciuta in ogni altro Stato membro, senza alcuna procedura speciale, che si tratti di figli di coppie eterosessuali, omogenitoriali, figli adottati o avuti con la maternità surrogata dove è consentita.La commissione Politiche europee del Senato ha infatti approvato con 11 voti a favore su 18 una risoluzione della maggioranza (presentata dal relatore, l'ex ministro degli Esteri Giulio Santagata) contraria alla proposta di regolamento. Compatte sul no invece tutte le opposizioni ma questo non è bastato per far passare la proposta. Il testo della risoluzione - presentata da Terzi - sostiene che l'obbligo di riconoscimento del certificato Ue di filiazione non rispetta i principi di sussidiarietà e proporzionalità, per cui se venisse adottato sarebbe un'invasione del diritto europeo su quello nazionale. In particolare sulla maternità surrogata, forma di procreazione assistita a cui ricorrono coppie gay ed eterosessuali attualmente vietata in Italia e che si teme venga aggirata con l'ok alla proposta di regolamento.\"Si trattava di riconoscere uguaglianza e civiltà. Ormai siamo alla destra ungherese\", commenta il deputato del Pd Alessandro Zan sui social dopo la bocciatura. Un concetto rafforzato dalla capogruppo del partito al Senato, Simona Malpezzi, secondo cui il \"regolamento proposto dall'Unione europea non andava a intaccare per nulla ordinamenti e leggi italiane ma semplicemente faceva in modo che i figli, con uno status di figli in un determinato Paese della Ue, potessero avere lo stesso status di figli nel Paese europeo dove si spostano con i loro genitori, quindi mettendo al primo posto sempre il diritto prioritario dei minori\".Con questa decisione \"Giorgia Meloni e i suoi adepti si assumono una responsabilità clamorosa - commentano i senatori del Movimento 5 Stelle Dolores Bevilacqua e Pietro Lorefice -, portare un Paese come l'Italia sull'asse di Orban e della Polonia sulla materia di diritti\".Parlando dello stop alle registrazioni dei figli delle coppie omogenitoriali a cui è stato costretto il Comune di Milano, il sindaco Sala lo definisce \"un passo indietro politico e sociale\" rimarcando ancora una volta il vuoto legislativo a cui i sindaci hanno dovuto sopperire e chiede una legge nazionale per consentire, come avviene in altri Paesi europei, la registrazione del figlio di una coppia dello stesso sesso.",
        "ranked": 8,
        "placed": "Politica",
        "epoch": 1678882527.7589386,
        "language": "IT",
        "source": "ANSA"
    },
    {
        "title": "Papa, chi cerca in Chiesa posti e promozioni non è cristiano",
        "date_raw": "Wed, 15 Mar 2023 09:39:58 +0100",
        "date": "2023-03-15",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/15/papa-chi-cerca-in-chiesa-posti-e-promozioni-non-e-cristiano_3457a86d-07b3-405d-aef4-a932f3c3b7cf.html",
        "subtitle": "Udienza generale. \"Il cristianesimo chiede di servire gli altri\"",
        "content": "\n            \n            (ANSA) - CITTÀ DEL VATICANO, 15 MAR - \"Fuggiamo dalla vanità,\ndalla vanità dei posti\" perché essere apostoli significa\nmettersi al servizio, \"qui non c'è una promozione\". Lo ha detto\nil Papa nell'udienza generale proseguendo le catechesi sulla\nevangelizzazione. \"Quando tu concepisci la vita cristiana come\nuna promozione\" perché c'è \"qualcuno che è riuscito ad\narrampicarsi\" questo \"non è cristianesimo, è paganesimo puro\".   \n\t\t\t\t   Il Papa ha ricordato che tutti i battezzati sono chiamati ad\nessere apostoli e in questo \"siamo tutti uguali\", non c'è il\nvescovo più importante della suora o del laico. \"Chi si crede\npiù importante degli altri e alza il naso così - ha detto Papa\nFrancesco mimando il gesto - sbaglia\" perché il cristianesimo è\n\"servire gli altri\" e quindi se qualcuno si vanta è un\n\"poveretto, prega per lui\", ha invitato il Papa.   \n\t\t\t\t   Quindi Francesco ha chiesto ai fedeli in Piazza San Pietro:\n\"Siamo consapevoli del fatto che con le nostre parole possiamo\nledere la dignità delle persone, rovinando così le relazioni\ndentro la Chiesa? Mentre cerchiamo di dialogare con il mondo,\nsappiamo anche dialogare tra noi credenti o nella parrocchia uno\nva contro l'altro e sparla dell'altro per arrampicarsi di più?\nIl nostro parlare è trasparente, sincero e positivo, oppure è\nopaco, equivoco e negativo? C'è la volontà di dialogare\ndirettamente, faccia a faccia, oppure mandiamo messaggi per\ninterposta persona? Sappiamo ascoltare per comprendere le\nragioni dell'altro, oppure ci imponiamo, magari anche con parole\nfelpate?\". (ANSA).   \n\t\t\t\t          ",
        "ranked": 7,
        "placed": "Politica",
        "epoch": 1678882527.7726576,
        "language": "IT",
        "source": "ANSA"
    },
    {
        "title": "Papa in Piazza San Pietro, sulla papamobile al cellulare",
        "date_raw": "Wed, 15 Mar 2023 10:29:53 +0100",
        "date": "2023-03-15",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/15/papa-in-piazza-san-pietro-sulla-papamobile-al-cellulare_f84ee83c-8f8a-4ac4-8abf-1df4b80fba80.html",
        "subtitle": "Prima di arrivare sul sagrato per l'udienza generale",
        "content": "\n            \n            (ANSA) - CITTÀ DEL VATICANO, 15 MAR - Papa Francesco è\narrivato sul sagrato di Piazza San Pietro per l'udienza\ngenerale, come sempre, sulla papamobile, sulla quale ha fatto\nsalire diversi bambini. Prima della catechesi tanti i saluti ai\nfedeli dalla papamobile dove si è visto anche parlare al\ncellulare. Tra i suoi gesti spontanei di oggi, anche quello di\nguardare l'orologio all'inizio dell'udienza, probabilmente per\nverificare se, dopo il lungo giro tra la folla, fosse in orario.   \n\t\t\t\t(ANSA).   \n\t\t\t\t          ",
        "ranked": 6,
        "placed": "Politica",
        "epoch": 1678882527.7823923,
        "language": "IT",
        "source": "ANSA"
    },
    {
        "title": "Mattarella, collaborazione Italia e Kenya sempre più intensa",
        "date_raw": "Wed, 15 Mar 2023 11:33:17 +0100",
        "date": "2023-03-15",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/15/mattarella-collaborazione-italia-e-kenya-sempre-piu-intensa_d4c50f8f-3d72-4f98-bb05-f6777026fcd4.html",
        "subtitle": "Le attività di ricerca sullo spazio cominciano a essere avanzate",
        "content": "\n            \n            (ANSA) - ROMA, 15 MAR - Questo centro è \"un segno\ndell'amicizia e della collaborazione tra Italia e Kenya, una\ncollaborazione che diventa sempre più intensa\". Lo ha detto il\npresidente Sergio Mattarella parlando da Malindi dove è stato\nricevuto dal ministro della Difesa del Kenya Aden Bare Duale.   \n\t\t\t\t\"Le attività di ricerca e conoscenza sullo spazio cominciano ad\nessere avanzate\" e il piano di ricerca è nato per essere\n\"collaborativo, senza conflitti\". Oggi questo centro svolge\nun'attività di \"estrema importanza\", ha detto ancora Mattarella\nche in serata farà rientro a Nairobi. (ANSA).   \n\t\t\t\t          ",
        "ranked": 5,
        "placed": "Politica",
        "epoch": 1678882527.8035603,
        "language": "IT",
        "source": "ANSA"
    }
]
