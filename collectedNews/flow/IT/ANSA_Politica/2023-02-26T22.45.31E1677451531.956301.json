[
    {
        "title": "Magi eletto segretario di +Europa, Pizzarotti presidente",
        "date_raw": "Sun, 26 Feb 2023 17:13:19 +0100",
        "date": "2023-02-26",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/26/magi-eletto-segretario-di-europa-pizzarotti-presidente_5de93e99-c8c4-4655-9718-6951ee51dda0.html",
        "subtitle": "Il risultato emerge dal terzo congresso nazionale. Bonino: \"E' stato il congresso del rilancio\"",
        "content": "Il terzo congresso nazionale di +Europa ha eletto segretario del partito , e presidente. Il risultato è stato proclamato dal palco del congresso dalla prof. Nicoletta Parisi, che sta guidando i lavori.Magi ha ottenuto 211 voti (31 schede bianco, 6 nulle e 2 non votanti) mentre Pizzarotti ha avuto 203 voti (30 le schede nulle). Dopo la proclamazione prima Pizzarotti e poi Magi hanno brevemente ringraziato i delegati al congresso. \"Vi ringrazio - ha detto l'ex sindaco di Parma - siamo stanchi ma entusiasti di un percorso che comincia. Ora smettiamo di parlare di numeri ma solo di più Europa\". \"Voglio davvero ringraziare tutti voi - ha invece detto il neo-segretario - questo congresso non è stato facile ma ha svolto a pieno il compito di un congresso, con dibattito, competizione, con delle regole. Ci ha dato le linee guida su cui lavorare, un metodo su cui lavorare, avendo chiaro di lavorare tutti insieme ognuno in base alle responsabilità che lo Statuto gli assegna\". Oltre al segretario e al presidente è stata eletta Carla Taibi come tesoriere del partito.\"E' stato un congresso di consistenza e di rilancio, e cioè un congresso che ha definito e riconfermato i valori politici di +Europa, allargandosi ad altri e che quindi ci può portare a una situazione di ripartenza. Credo che questo, nel panorama politico che abbiamo attorno a noi, è un grande onore. Buon lavoro al segretario Riccardo Magi, al presidente Federico Pizzarotti e alla tesoriera Carla Taibi\". Lo ha detto la leader di +Europa, Emma Bonino, a margine del congresso del partito che si è appena chiuso a Roma.   ",
        "ranked": 4,
        "placed": "Politica",
        "epoch": 1677447932.943667,
        "language": "IT",
        "source": "ANSA"
    },
    {
        "title": "Pd: primi dati, testa a testa con Schlein avanti",
        "date_raw": "Sun, 26 Feb 2023 22:27:15 +0100",
        "date": "2023-02-26",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/26/pd-primi-dati-testa-a-testa-con-schlein-avanti_36c0b476-cfd5-4704-8270-5860e31bf216.html",
        "subtitle": "L'affluenza supera il milione. Nardella, partita aperta",
        "content": "Indica con un testa a testa, ma con un vantaggio per Elly Schlein il dato dei primi spogli dei seggi per le primarie del Pd, col ballottaggio fra Schlein e Stefano Bonaccini. E' quanto riferiscono diverse fonti dem. In particolare, Schlein risulterebbe in testa in Lombardia e a Milano.I primi dati delle primarie per la guida del Pd sono una doccia fredda per il comitato di Stefano Bonaccini. Lo spoglio dei seggi è iniziato indicando un testa a testa fra il presidente dell'Emilia Romagna ed Elly Schlein, con un vantaggio per quest'ultima. \"La partita è aperta, lo spoglio sarà lungo, dovremo aspettare tutta la nottata\", ha detto Dario Nardella, che è in squadra con il governatore dell'Emilia Romagna. I primi a comunicare sono stati i seggi delle grandi città, dove Schlein è favorita: nel voto fra gli iscritti aveva vinto. Con stime basate su qualche migliaio di voti, Youtrend da Schlein davanti a Roma, Milano e Torino, con un rapporto variabile dal 70%-30% al 60%-40%. \"Al momento, non ci sono dati ufficiali provenienti dal Pd\", si sono affrettati a sottolineare dal partito. Serve più tempo alle città del sud, dove Bonaccini è considerato favorito. Un indicatore della situazione in bilico sembrano essere gi umori ai comitati: facce compassate da Bonaccini, euforia da Schlein. ",
        "ranked": 3,
        "placed": "Politica",
        "epoch": 1677447933.0066564,
        "language": "IT",
        "source": "ANSA"
    },
    {
        "title": "Stefano Bonaccini, leader passando dalla periferia",
        "date_raw": "Sun, 26 Feb 2023 21:53:38 +0100",
        "date": "2023-02-26",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/26/stefano-bonaccini-leader-passando-dalla-periferia_24f9290c-0d9b-4499-87eb-eb570eb67e3b.html",
        "subtitle": "Carriera nel partito e nelle istituzioni tutta lontana da Roma",
        "content": "Dell'essere un amministratore locale ha sempre fatto un vanto e sarà questo uno dei tratti che porterà alla guida del partito qualora dovesse diventare il nuovo segretario Pd: Stefano Bonaccini, 56 anni compiuti l'1 gennaio, presidente della Regione Emilia-Romagna dal 2014, arriva al confronto finale delle primarie con una carriera che lo ha fatto diventare un leader nazionale passando solo dalla periferia.    Il suo curriculum è quello tipico del politico emiliano, passato fra sezioni di partito e istituzioni locali. Con i primi passi mossi quando ancora esisteva il Pci, Bonacccini è stato assessore a Campogalliano, il suo paese alle porte di Modena dove ancora risiede (noto per essere patria dei bilanciai) poi del Comune di Modena, quindi segretario dei Ds modenesi, del Pd dell'Emilia-Romagna, consigliere regionale e infine presidente della Regione, chiamato a raccogliere l'eredità di Vasco Errani.    Il punto di svolta della sua carriera politica è stato il 2020: prima in gennaio, vincendo le elezioni che lo hanno confermato al secondo mandato, respingendo l'offensiva di Matteo Salvini che voleva conquistare con la Lega la regione rossa per eccellenza . Poi, in qualità di presidente della Conferenza delle Regioni, quando è stato uno dei protagonisti dei provvedimenti assunti, d'intesa con il governo, per affrontare l'emergenza della pandemia.    Pur arrivando dalla tradizione del Pci-Pds (nel quale è sempre stato attivo nel partito a livello locale) nel 2013 è stato fra i primi in Emilia a schierarsi con Matteo Renzi, del quale è diventato il coordinatore della mozione che ha portato l'ex sindaco di Firenze alla segreteria nel 2013. Da quando guida la Regione si vanta di aver visitato tutti gli oltre 300 comuni del territorio e di non aver mai avuto un giorno di crisi, pur tenendo insieme una coalizione che va dal terzo polo a Sinistra italiana.    Porta come fiori all'occhiello i risultati amministrativi della sua regione (dalla sanità al patto per il lavoro e per il clima) che gli hanno consentito di condividere alcune delle decisioni più importanti con imprese e sindacati.    Figlio di un camionista e di una casalinga, diplomato al liceo scientifico, sposato, con due figlie ormai adulte, è da sempre appassionato di sport, in particolare di calcio che in gioventù ha anche praticato a discreti livelli. Tifoso della Juventus e del Modena Volley, è noto per conoscere a memoria tabellini e statistiche dei giocatori dei campionati di serie A.  .   ",
        "ranked": 2,
        "placed": "Politica",
        "epoch": 1677447933.0204728,
        "language": "IT",
        "source": "ANSA"
    },
    {
        "title": "Messaggio di Mattarella per 50 anni Aido, apprezzamento per l'impegno",
        "date_raw": "Sun, 26 Feb 2023 12:44:18 +0100",
        "date": "2023-02-26",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/26/messaggio-di-mattarella-per-50-anni-aido-apprezzamento-per-limpegno_7c15fd73-899f-49a4-bb6e-3e51808e854e.html",
        "subtitle": "All'Associazione italiana donazione organi, pensiero per donatori",
        "content": "Il Presidente della Repubblica, Sergio Mattarella, ha inviato alla Presidente dell'Associazione Italiana per la Donazione di Organi, Tessuti e Cellule - A.I.D.O., Flavia Petrin, il seguente messaggio: «Nel cinquantesimo anniversario di attività dell'Associazione Italiana per la donazione di organi, tessuti e cellule, desidero esprimere il mio apprezzamento per l'impegno profuso nella realizzazione di questo nobile ideale.I progressi della medicina compiuti in ambito di trapianti hanno salvato numerose vite, contribuendo altresì a migliorare la qualità di quella dei pazienti affetti da patologie spesso irreversibili. La tutela della dignità umana e della integrità della persona passa attraverso l'evoluzione di cure che non necessitano solamente di tecnologie avanzate ma richiedono anche contributi consapevoli, generosi e volontari. Il mio pensiero è rivolto a tutte le donne e agli uomini, e in particolare ai giovani, che attraverso la disponibilità alla donazione trasmettono un messaggio di condivisione e solidarietà alimentando la speranza di un numero sempre più elevato di persone. Sensibilizzare l'opinione pubblica è essenziale per diffondere la conoscenza delle positive ricadute del generoso atto di donare e incentivare azioni basate sulla cura del prossimo».",
        "ranked": 5,
        "placed": "Politica",
        "epoch": 1677447933.0318964,
        "language": "IT",
        "source": "ANSA"
    }
]
