[
    {
        "title": "Congresso Cgil, Landini rieletto segretario: \"Distanze da Meloni, pronti anche allo sciopero\" ",
        "date_raw": "Sun, 19 Mar 2023 12:16:42 +0100",
        "date": "2023-03-19",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/18/congresso-cgil-landini-rieletto-segretario-distanze-da-meloni-pronti-anche-allo-sciopero-_7abc02c2-d04a-4d95-a431-13ac81ef8f23.html",
        "subtitle": "Con il 94% di sì per il secondo mandato di quattro anni",
        "content": "Maurizio Landini è stato . Al termine del XIX congresso nazionale, l'assemblea lo ha confermato alla guida del sindacato per il secondo mandato di quattro anni, con il 94,2% di voti favorevoli. La proclamazione è stata accompagnata da un lungo applauso della platea. \"Vi ringrazio\", le sue prime parole.  - Con il governo e la premier Giorgia Meloni c'è \"una diversità molto profonda, molto consistente. Per tutto il sindacato italiano non c'è possibilità di discussione, bisogna avviare una mobilitazione che non esclude alcuno strumento, compreso se necessario lo sciopero. Lo vogliamo fare insieme a Cisl e Uil, ne discuteremo con loro, abbiamo già un incontro fissato la prossima settimana\". Così il segretario generale della Cgil, Maurizio Landini, nell'intervento di chiusura del XIX congresso, all'indomani dell'intervento della presidente del Consiglio.\"Lo diciamo in modo chiaro al governo, alle forze politiche, alle controparti: noi non ci fermeremo e non accettiamo che sia il lavoro a pagare per tutti. Questo Paese lo vogliamo cambiare più del governo e più delle forze politiche e lo diciamo a Cisl e Uil: lo vogliamo fare insieme a voi e agli altri lavoratori. Non ci fermeremo. La battaglia la vinceremo\". Così il segretario generale della Cgil, Maurizio Landini. \"Di cosa abbiamo paura, cosa dovremmo perdere? Le pensioni che non abbiamo, la precarietà, il salario che non arriviamo a fine mese? Se non fai nulla, hai perso prima di cominciare\", afferma. - \"Grazie per l'ascolto, di cui abbiamo molto bisogno, e per il sostegno fin dall'inizio della nostra battaglia per ottenere verità e giustizia\": i genitori di Giulio Regeni, in un collegamento con il congresso della Cgil, ricordano il figlio ucciso in Egitto sette anni fa. \"Giulio era un ricercatore, non era altro. Oggi avrebbe 35 anni. Il suo interesse era per i lavoratori e per il mondo dell'economia, per la vita delle persone che lavorano\", sottolinea la mamma Paola, rivolgendo \"un grande pensiero ai giovani, che ricercano e di cui abbiamo bisogno. Non lasciamoli andare via\". L'obiettivo di Giulio \"era dare un contributo al miglioramento della società attraverso lo studio e il lavoro. Ringraziamo per il sostegno e vi chiediamo di starci ancora vicino nel cammino verso verità e gustizia\", dice il papà Claudio Regeni, tra gli applausi dalla sala. \"Sono sette anni che inseguiamo la verità e che pretendiamo una verità processuale per il sequestro, la tortura e l'omicidio di Giulio. E' un morto sul lavoro\", afferma la legale della famiglia, Alessandra Ballerini, aggiungendo che \"con i dittatori non possiamo collaborare\".",
        "ranked": 9,
        "placed": "Politica",
        "epoch": 1679225428.5672233,
        "language": "IT",
        "source": "ANSA"
    },
    {
        "title": "Meloni, i papà sono una ricchezza insostituibile",
        "date_raw": "Sun, 19 Mar 2023 12:08:18 +0100",
        "date": "2023-03-19",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/19/meloni-i-papa-sono-una-ricchezza-insostituibile_d81dec31-4893-4a65-9afe-ea1f2dd843cf.html",
        "subtitle": "Post della premier su Facebook in occasione di San Giuseppe",
        "content": " \"Ai sacrifici che fate per dare il massimo ai vostri figli, a come sapete tornare bambini quando giocate con loro, allo sguardo forte e rassicurante che sapete mantenere anche quando la vita vi mette di fronte alle prove difficili.    Per questo, e per tanto, tanto altro, auguri a tutti i papà. E ad Andrea, così meraviglioso con la nostra Ginevra. Siete una ricchezza insostituibile\". Lo scrive la presidente del Consiglio, Giorgia Meloni, in occasione della ricorrenza di San Giuseppe e quindi della festa del papà su Facebook, postando anche un'immagine che la ritrae mentre osserva una fotografia di famiglia.   ",
        "ranked": 1,
        "placed": "Politica",
        "epoch": 1679225428.610531,
        "language": "IT",
        "source": "ANSA"
    },
    {
        "title": "Dalla pornostar alle elezioni, le inchieste su Trump",
        "date_raw": "Sat, 18 Mar 2023 18:02:51 +0100",
        "date": "2023-03-18",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/18/dalla-pornostar-alle-elezioni-le-inchieste-su-trump_c48e59c8-fb5c-44a7-8e8c-33d10048371c.html",
        "subtitle": "Anche le indagini sulle carte riservate e le interferenze elettorali",
        "content": " Si stringe il cerchio su Donald Trump. L'ex presidente potrebbe essere incriminato martedì prossimo per il pagamento di 130.000 dollari alla pornostar Stormy Daniels per comprare il suo silenzio sulla loro relazione. Ma quella di Stephanie Clifford - questo il vero nome di Daniels - è solo una delle molto indagini avviate contro l'ex presidente.Fra le inchieste ci sono infatti quella della Georgia sulle interferenze elettorali, quelle sui documenti riservati trovati a Mar-a-Lago e sul 6 gennaio.*  L'ufficio del procuratore di New York indaga da tempo sui presunti fondi illegali di Trump a Stormy Daniels in cambio del silenzio sulla loro relazione, ed è pronto - secondo indiscrezioni - a incriminarlo. Ad accusare il tycoon di essere al corrente del pagamento è stato Michael Cohen, il suo ex fixer. Cohen avrebbe materialmente pagato a Daniels 130.000 dollari per il silenzio sulla sua relazione con Trump e sarebbe stato poi rimborsato da Trump mentre era alla Casa Bianca. Alle autorita' di New York Cohen ha confessato che l'ex presidente sapeva tutto e lo rimborsava mensilmente con finti pagamenti per spese legali, in violazione delle norme sul finanziamento della campagne elettorali.* : Le autorità di New York accusano Trump di aver mentito a banche e assicurazioni gonfiando il valore dei suoi asset di miliardi di dollari. E puntano a vietare ai Trump - l'ex presidente e i tre figli Donald Jr, Eric e Ivanka - la guida di qualsiasi azienda a New York.    * LA GEORGIA INDAGA SULLE INTERFERENZE SUL VOTO: Un gran giurì speciale ha da poco concluso le inchieste sulle possibili interferenze di Trump e dei suoi alleati alle elezioni del 2020.    Il rapporto finale del gran giurì è ancora riservato, ma secondo indiscrezioni sono state raccomandate incriminazioni nei confronti di almeno dieci persone.*  Dipartimento di Giustizia ha nominato il procuratore speciale Jack Smith per condurre l'indagine penale su come Trump ha gestito i documenti classificati una volta uscito dalla Casa Bianca. Diverse carte riservate sono state trovate nella sua abitazione in Florida nel corso di una perquisizione dell'Fbi.   *  La commissione di indagine sull'assalto al Congresso ha concluso che Trump e i suoi hanno partecipato a un piano per capovolgere le elezioni del 2020. Il procuratore speciale Smith sta conducendo la sua indagine sui presunti tentativi di Trump di capovolgere l'esito del voto.      ",
        "ranked": 7,
        "placed": "Politica",
        "epoch": 1679225428.6263826,
        "language": "IT",
        "source": "ANSA"
    },
    {
        "title": "Piantedosi, controlli rafforzati a Roma, Milano e Napoli",
        "date_raw": "Sat, 18 Mar 2023 15:05:59 +0100",
        "date": "2023-03-18",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/18/piantedosi-controlli-rafforzati-a-roma-milano-e-napoli_d72fd252-e860-47a2-9f58-a81fc3fb31e2.html",
        "subtitle": "Direttiva a prefetti, presenza visibile forze ps nelle stazioni",
        "content": "\n            \n            (ANSA) - ROMA, 18 MAR - Intensificare le attività di\ncontrollo nelle zone adiacenti alle stazioni ferroviarie di\nRoma, Napoli e Milano.  È l'indicazione contenuta in una\ndirettiva inviata dal ministro dell'Interno, Matteo Piantedosi, \nai prefetti delle tre città per assicurare \"una presenza\nrafforzata e visibile delle Forze di polizia\" ed offrire \"una\npiù efficace risposta al bisogno di protezione in zone dove la\npercezione di insicurezza è molto diffusa\". (ANSA).   \n\t\t\t\t          ",
        "ranked": 8,
        "placed": "Politica",
        "epoch": 1679225428.7165143,
        "language": "IT",
        "source": "ANSA"
    },
    {
        "title": "Mattarella al Papa, ha indicato la strada per un orizzonte di pace ",
        "date_raw": "Sun, 19 Mar 2023 11:57:08 +0100",
        "date": "2023-03-19",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/19/mattarella-al-papa-ha-indicato-la-strada-per-un-orizzonte-di-pace-_c1470ea2-bcae-4b4d-a5a9-dec3f19b3113.html",
        "subtitle": "\"La lotta alle diseguaglianze è un punto di riferimento per tutti\", dice il Presidente della Repubblica nella ricorrenza del decennale del Pontificato ",
        "content": "\"La Comunità Internazionale guarda con vivo interesse al Suo operato e alle Sue parole, che tracciano la strada maestra per assicurare all'umanità un orizzonte di pace e di autentico sviluppo. Il Suo magistero, teso all'eliminazione delle disuguaglianze e al sostegno alle frange più vulnerabili delle nostre società, ha segnato profondamente questo decennio e sono certo che continuerà a rappresentare un punto di riferimento per i governi, per le organizzazioni internazionali e per moltitudini di credenti e non credenti\". Così il presidente della Repubblica, Sergio Mattarella, in un messaggio a Sua Santità Papa Francesco.\"La lieta ricorrenza del decennale del Pontificato mi offre la graditissima opportunità di formulare, a nome della Repubblica Italiana e mio personale, sentiti voti augurali - scrive Mattarella - uniti a sentimenti di riconoscenza per la fondamentale opera della Santità Vostra al servizio della Chiesa cattolica in Italia e nel mondo. La Sua azione pastorale ha ribadito la centralità della persona - con i suoi inalienabili diritti e i suoi altrettanto ineludibili doveri e responsabilità - per la salvaguardia del pianeta, casa comune dell'umanità tutta. Le encicliche 'Laudato sì' e 'Fratelli tutti' rappresentano pietre miliari di un cammino che nel 'Documento sulla fratellanza umana' trova nuove, concrete e promettenti prospettive di comprensione reciproca e feconda collaborazione\". \"La Sua costante sollecitudine nei confronti dell'Italia e di quanti vivono nel nostro Paese è altamente apprezzata dalla nostra comunità nazionale, che guarda con speranza al Primate d'Italia e ai Suoi numerosi viaggi in grandi città e in realtà più piccole ma non per questo meno importanti. Di questo impegno Le sono personalmente molto grato. Con tali sentimenti mi unisco a tutti gli italiani che in questo fausto giorno desiderano unirsi alla Santità Vostra per augurarLe ancora molti anni di fecondo magistero\", conclude il capo dello Stato. ",
        "ranked": 2,
        "placed": "Politica",
        "epoch": 1679225428.7791915,
        "language": "IT",
        "source": "ANSA"
    },
    {
        "title": "Cpi, Putin può essere processato come i nazisti",
        "date_raw": "Sun, 19 Mar 2023 12:10:04 +0100",
        "date": "2023-03-19",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/18/cpi-putin-puo-essere-processato-come-i-nazisti_d8e37aed-87dc-40e4-96cf-ffb54eaa4f11.html",
        "subtitle": "Biden, mandato giustificato. Mosca attacca il procuratore Khan",
        "content": "All'indomani dalla clamorosa decisione di spiccare un mandato d'arresto per il presidente russo Vladimir Putin e per la commissaria Maria Alekseyevna Lvova-Belova con l'accusa di deportazione illegale di bimbi ucraini, è il procuratore capo della Corte penale internazionale in persona, Karim Khan, a precisare quello che in molti in queste ore si sono chiesti, ovvero se quella decisione può davvero concretizzarsi in qualcosa di più che un 'segnale' pur forte ma astratto: ebbene Khan ha ricordato i processi storici contro i criminali di guerra nazisti, l'ex presidente jugoslavo Slobodan Milosevic e l'ex leader liberiano Charles Taylor, portandoli come esempi di figure apparentemente intoccabili che hanno dovuto affrontare la giustizia. Il procuratore ha argomentato così, parlando con la Cnn, la sua convinzione che Putin possa essere effettivamente processato nonostante Mosca sostenga di non essere soggetta alle decisioni della Corte dell'Aja.    Parole, quelle di Khan, che hanno fatto reagire Mosca con una pesante accusa: la portavoce del ministero russo degli Esteri, Maria Zakharova, si è infatti scagliata contro il procuratore del Cpi rievocando, sul suo canale Telegram, una vicenda che riguarda il fratello di Khan, Imran Ahmad Khan, un ex deputato conservatore che è stato rilasciato lo scorso 23 febbraio da una prigione in Gran Bretagna dopo avere scontato, sostiene Mosca, solo la metà di una condanna a 18 mesi di reclusione per avere molestato un ragazzo minorenne. \"Il 17 marzo, tre settimane dopo il rilascio del fratello pedofilo - afferma Zakharova - Karim Khan emette un ordine d'arresto non solo per Putin, ma anche Maria Llova-Belova, commissaria per i diritti dei bambini in Russia, cioè una persona che protegge i bambini da gente come il fratello del procuratore. Non si vergognano più di niente\".    Però non basta, o non basta più: le reazioni all'annuncio del Tribunale dell'Aja arrivano a valanga sui social e continuano anche quelle ufficiali. Il presidente Usa Joe Biden sostiene che Putin ha chiaramente commesso dei crimini di guerra e che quindi il mandato di arresto della Corte penale internazionale nei suoi confronti è giustificato. Anche il cancelliere tedesco Olaf Scholz ha accolto con favore la decisione: nel corso di una conferenza stampa congiunta con il primo ministro giapponese Fumio Kishida a Tokyo, ha dichiarato che la decisione della Corte penale internazionale ha dimostrato che \"nessuno è al di sopra della legge\". \"La Corte penale internazionale è l'istituzione giusta per indagare sui crimini di guerra. Il fatto è che nessuno è al di sopra della legge ed è quello che sta diventando chiaro in questo momento\", ha affermato il cancelliere tedesco. Un 'fatto storico' appunto, perchè pur essendo la Russia tra le principali nazioni a non aver firmato il trattato che ha istituito la Cpi, il presidente russo è però adesso il primo capo di Stato di un membro permanente del Consiglio di Sicurezza delle Nazioni Unite per il quale è stato spiccato un mandato d'arresto, come ha sottolineato lo stesso Khan.    Intanto da Kiev -che plaude alla decisione del Cpi - arriva il fermo appello della vice primo ministro alla consegna immediata da parte di Mosca della lista dei minori ucraini deportati: \"di tutti gli orfani e i bambini privati ;;;;delle cure parentali che il 24 febbraio 2022 erano cittadini ucraini, fino all'età di 18 anni inclusi; di quelli che si trovano ora nel territorio temporaneamente occupato territori dell'Ucraina; di quelli che sono stati temporaneamente portati via dal territorio occupato dell'Ucraina verso il territorio russo\", scrive sul suo profilo Facebook la vicepremier ucraina e ministra per il reinserimento dei territori temporaneamente occupati, Iryna Vereshchuk, fornendo anche l'indirizzo mail ufficiale del governo al quale inviare gli elenchi. (ANSA).   ",
        "ranked": 4,
        "placed": "Politica",
        "epoch": 1679225428.7890093,
        "language": "IT",
        "source": "ANSA"
    },
    {
        "title": "Figli coppie gay, Schlein: 'Pronta legge per il Parlamento'",
        "date_raw": "Sat, 18 Mar 2023 17:37:52 +0100",
        "date": "2023-03-18",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/18/figli-coppie-gay-schlein-pronta-legge-per-il-parlamento_a6fb319c-f623-48f1-9f10-dc5f5e692b4c.html",
        "subtitle": "'Il governo si scaglia crudelmente contro bambini e bambine'",
        "content": "\n            \n            (ANSA) - MILANO, 18 MAR - \"Ci stiamo già muovendo e c'è qui\nanche Alessandro Zan per portare avanti anche in Parlamento le\naspettative che sono emerse dalla piazza. Cioè di poter vedere\nriconosciuto per legge il diritto delle coppie omogenitoriali\".   \n\t\t\t\tLo ha detto la segretaria del Pd Elly Schlein al termine della\nmanifestazione di Milano per protestare contro lo stop imposto\nalle trascrizioni dei figli delle coppie dello stesso sesso..   \n\t\t\t\t\"Con una legge preparata e scritta insieme alle associazioni,\nalle famiglie arcobaleno e alla rete Lenford. Saremo al loro\nfianco come in piazza anche in Parlamento\".   \n\t\t\t\t   La società, ha aggiunto Schlein, \"si rende conto che contro\nquesti bambini e bambine crudelmente si sono scagliati coloro\nche oggi governano il paese, ma sono bimbi come tutti e vanno\ngià nelle nostre scuole, stanno crescendo nelle nostre comunità.   \n\t\t\t\tNon c'è alcuna ragione di negare il loro riconoscimento, il loro\ndiritto all'esistenza in questa comunità. Andremo avanti anche\nin Parlamento con questa legge e lo faremo in tutti i luoghi\ndove sarà necessario\". (ANSA).   \n\t\t\t\t          ",
        "ranked": 6,
        "placed": "Politica",
        "epoch": 1679225428.812945,
        "language": "IT",
        "source": "ANSA"
    },
    {
        "title": "Putin a sorpresa in Crimea visita il centro per bambini",
        "date_raw": "Sun, 19 Mar 2023 12:12:22 +0100",
        "date": "2023-03-19",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/18/putin-a-sorpresa-in-crimea-visita-il-centro-per-bambini_045e1935-12ee-423b-89ee-291308536da8.html",
        "subtitle": "Celebra annessione dopo il mandato d'arresto. Bombe a Kramatorsk",
        "content": "Una visita a sorpresa a un centro culturale per bambini in Crimea, dove è arrivato guidando personalmente la sua auto e in abbigliamento informale. Così Vladimir Putin ha festeggiato il nono anniversario dell'annessione della penisola alla Russia. Uno scenario totalmente diverso dal bagno di folla di un anno fa allo stadio Luzhniki di Mosca, dove aveva aperto un concerto alla presenza di decine di migliaia di sostenitori. Quest'anno l'evento è stato cancellato - una decisione presa giorni prima della notizia del mandato d'arresto della Corte penale internazionale - lasciando il posto a piccole manifestazioni locali. Una visita comunque carica di simboli quella del presidente russo. Il primo, quello di avere scelto appunto il centro per minorenni di Korsun, all'indomani delle accuse rivoltegli dalla Cpi di avere fatto deportare bambini dall'Ucraina. Il secondo, l'ispezione fatta ai primi lavori per la costruzione del parco storico-culturale di Khersones (l'antica Chersoneso Taurica romana, poi bizantina, vicina all'odierna Sebastopoli), che dovrebbe essere completato nel 2024 e che ospiterà anche un museo dedicato alla Crimea e alla Novorossiya, la Nuova Russia, come era chiamata durante l'impero russo l'insieme dei territori ucraini lungo la costa del Mar Nero alcuni dei quali sono attualmente rivendicati da Mosca.    I video apparsi su diverse piattaforme hanno mostrato Putin, vestito con un cardigan blu e pantaloni scuri, passeggiare accanto al governatore di Sebastopoli, Mikhail Razvozhayev, e al metropolita Tikhon di Pskov, capo del Consigli culturale della Chiesa ortodossa russa che è responsabile del centro per bambini Korsun. Ma che, soprattutto, è considerato la guida spirituale e ispiratore della conversione al Cristianesimo del presidente ex ufficiale del Kgb.    Poche ore prima esplosioni erano state segnalate proprio vicino a Sebastopoli da alcuni canali Telegram locali ripresi dai media ucraini. E il governatore Razvozhayev aveva detto che si trattava di un \"addestramento militare\" in uno dei siti della città. \"Bombe a grappolo\" sono invece state denunciate da Kiev sulla città del Donetsk Kramatorsk causando 2 morti e 5 feriti.    E la scorsa notte, le forze russe hanno colpito la città di Zaporizhzhia, distante una cinquantina di chilometri in linea d'aria dall'omonima centrale, come ha reso noto il sindaco, Anatolii Kurtiev, aggiungendo che nell'attacco è stato distrutto un ristorante e l'onda d'urto ha danneggiato alcuni condominii.    Continua intanto la levata di scudi russa al mandato d'arresto della Cpi per Putin e per la commissaria per i diritti dei bambini russa, Maria Llova-Belova. Un eventuale accordo di pace per l'Ucraina deve comprendere \"la cancellazione delle sanzioni e di tutte le cause legali contro la Russia nelle Corti internazionali\", ha detto la portavoce del ministero degli Esteri, Maria Zakharova, che ha poi attaccato il fratello del procuratore capo della Cpi Karim Khan.    Il presidente russo ha intanto promulgato la legge che prevede pene fino a 15 per chi è ritenuto colpevole di diffondere notizie false o screditare qualsiasi partecipante all'operazione militare in Ucraina. Non più dunque solo i militari delle forze regolari ma anche i volontari, compresi quelli della Compagnia Wagner. Il suo capo, Yevgeny Prigozhin, ha detto che la stessa Wagner prevede di arruolare altri 30.000 combattenti entro la metà di maggio. Mentre il ministero della Difesa britannico ritiene probabile che le autorità russe si stiano preparando a facilitare un più ampio arruolamento nell'esercito, dopo che lunedì scorso alla Duma - la Camera bassa del Parlamento russo - è stato presentato un disegno di legge che prevede di spostare l'età della chiamata al servizio di leva dall'attuale fascia di 18-27 anni a 21-30 anni.   ",
        "ranked": 5,
        "placed": "Politica",
        "epoch": 1679225428.8249414,
        "language": "IT",
        "source": "ANSA"
    }
]
