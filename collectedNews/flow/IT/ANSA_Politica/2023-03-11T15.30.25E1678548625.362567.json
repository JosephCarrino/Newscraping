[
    {
        "title": "Il 15 primo premier-time per Giorgia Meloni alla Camera",
        "date_raw": "Fri, 10 Mar 2023 17:00:52 +0100",
        "date": "2023-03-10",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/il-15-primo-premier-time-per-giorgia-meloni-alla-camera_4b55b464-44ba-4b21-bb4e-00e61dfd55ea.html",
        "subtitle": "Interrogazioni a risposta immediata-question time in diretta Rai",
        "content": "\n            \n            (ANSA) - ROMA, 10 MAR - Mercoledì la Presidente del Consiglio\nGiorgia Meloni affronterà il suo primo premier time: dovrà\nrispondere alle interrogazioni dei gruppi parlamentari sui più\nvari argomenti. Ancora non si conoscono le domande che verranno\navanzate ma non è difficile immaginare che alcune riguarderanno\nil dossier migranti.   \n\t\t\t\t     Alle ore 15, nell'Aula di Montecitorio, interrogazioni a\nrisposta immediata-question time, in diretta Rai a cura di Rai\nParlamento. (ANSA).   \n\t\t\t\t          ",
        "ranked": 20,
        "placed": "Politica",
        "epoch": 1678545026.3543212,
        "language": "IT",
        "source": "ANSA"
    },
    {
        "title": "Lega esulta per decreto migranti, se serve ritiriamo nostra pdl",
        "date_raw": "Fri, 10 Mar 2023 17:06:24 +0100",
        "date": "2023-03-10",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/lega-esulta-per-decreto-migranti-se-serve-ritiriamo-nostra-pdl_74fbfcd6-8a43-47fa-aff8-c975cf16b6bd.html",
        "subtitle": "Insistere serve. Era ciò che volevamo",
        "content": "\n            \n            (ANSA) - ROMA, 10 MAR - \"Siamo contentissimi, è quello che\nvolevamo: che si discutesse di questo tema\". Così il deputato\ndella Lega Igor Iezzi replica a chi gli chiede che cosa pensi\ndel dl migranti varato a Cutro anche alla luce della sua\nproposta in commissione Affari Costituzionali sui permessi. \"Noi\n- osserva - facciamo il nostro lavoro di parlamentari, se il\ngoverno dopo l'incardinamento lo ha fatto proprio sono\nfelicissimo. Insistere serve\". \"Non ho ancora visto il dl ma nel\ncomunicato si fa riferimento a una stretta sulla protezione\nspeciale, era quello che volevamo\". Dunque se necessario\nritirerà la sua proposta? \"Si\". (ANSA).   \n\t\t\t\t          ",
        "ranked": 19,
        "placed": "Politica",
        "epoch": 1678545026.426149,
        "language": "IT",
        "source": "ANSA"
    },
    {
        "title": "Calenda, Schlein ha visione ideologica e semplicistica",
        "date_raw": "Fri, 10 Mar 2023 17:14:13 +0100",
        "date": "2023-03-10",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/calenda-schlein-ha-visione-ideologica-e-semplicistica_2f6d46ac-4ec5-4a49-9f96-bf7b90a564bc.html",
        "subtitle": "C'è un modo diverso di pensare tra riformista e massimalista",
        "content": "\n            \n            (ANSA) - ROMA, 10 MAR - \"Mi sento distante da Schlein perché\nha una visione molto ideologica e semplicistica delle cose della\nvita\". Lo ha detto il leader di Azione Carlo Calenda nel corso\ndella trasmissione Tagadà su La7.   \n\t\t\t\t    \"Io, ad esempio, penso che dobbiamo sostituire il carbone\ncon il gas. C'è un modo diverso tra riformista e massimalista.   \n\t\t\t\tIl riformista pensa a come migliorare, l'idealista dice che da\ndomani puoi già essere il paradiso delle rinnovabili\", conclude.   \n\t\t\t\t(ANSA).   \n\t\t\t\t          ",
        "ranked": 18,
        "placed": "Politica",
        "epoch": 1678545026.4564903,
        "language": "IT",
        "source": "ANSA"
    },
    {
        "title": "Netanyahu da Meloni promette più gas verso l'Italia",
        "date_raw": "Fri, 10 Mar 2023 20:33:16 +0100",
        "date": "2023-03-10",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/netanyahu-incontra-meloni-vogliamo-accelerare-export-di-gas-verso-italia_4c285e57-a27e-4d11-9293-8bb707c889eb.html",
        "subtitle": "Il primo ministro israeliano a Palazzo Chigi dalla premier ",
        "content": "Un nuovo vertice intergovernativo da tenersi \"tra qualche mese\" in Israele (l'ultimo fu nel 2013), un auspicio per la ripresa del processo di pace con i palestinesi, l'impegno italiano contro l'antisemitismo, reciproche attestazioni di stima e la promessa israeliana di inviare più gas all'Italia, priva di quello russo causa guerra in Ucraina. In pochi minuti e in estrema sintesi, Giorgia Meloni e Benyamin Netanyahu hanno tracciato, in dichiarazioni alla stampa senza domande, i temi discussi nel loro pranzo ufficiale a Palazzo Chigi. \"Israele è un partner fondamentale in Medio Oriente e a livello globale. Vogliamo accrescere il livello della nostra cooperazione\", ha esordito la premier. Al leader israeliano, alle prese con un'escalation di violenze in Cisgiordania e all'indomani dell'attacco di Hamas nel cuore di Tel Aviv, Meloni ha assicurato che l'Italia è \"pronta a favorire ogni processo politico nei rapporti tra Israele e Palestina e a fare tutto quello che possiamo per facilitare la ripresa degli accordi e la de-escalation\". Dal canto suo Netanyahu si è detto \"colpito dalla visione e dalla leadership\" della presidente del Consiglio \"e dalla decisione di portare i nostri rapporti ancora più avanti\". Non una parola invece - almeno non davanti alle telecamere - sugli argomenti ampliamente anticipati alla vigilia del viaggio del premier israeliano a Roma: la minaccia del nucleare iraniano e, soprattutto, la richiesta all'Italia di riconoscere Gerusalemme come capitale di Israele. Mossa che il governo italiano - con l'eccezione di Matteo Salvini - non è intenzionato a fare, in linea con la dottrina europea, nemmeno di fronte alla proposta di esportare più gas liquefatto verso l'Europa attraverso l'Italia. \"Ora c'è la partecipazione dell'Eni nel nostro progetto, ma riteniamo di poterla portare ad un livello ancora superiore\", ha spiegato Netanyahu, ribadendo quanto annunciato in mattinata al Forum economico con il ministro per le Imprese e il Made in Italy Adolfo Urso, e invitando Meloni a Gerusalemme \"accompagnata da 50 o 100 aziende leader\".I due premier hanno quindi elencato i settori in cui ampliare la collaborazione bilaterale, da quelli \"più innovativi, come l'intelligenza artificiale ma anche la tecnologia applicata all'agricoltura. Penso alla crisi idrica\", ha affermato Meloni trovando la mano tesa del suo interlocutore: \"Israele ha risolto i problemi relativi alla siccità e saremmo felici di dare una mano all'Italia nel risolvere i problemi relativi all'acqua\". Nelle ore in cui Teheran ha ristabilito le relazioni con l'Arabia Saudita, è al portale dissidente Iran International che Netanyahu ha affidato le sue preoccupazioni per l'accelerazione del regime verso l'arma atomica. Se non si fermerà, \"il mondo dovrà affrontare una guerra e potenzialmente un'orribile guerra nucleare\", è stato il suo monito. Dall'opposizione la Sinistra contesta l'incontro di Palazzo Chigi. Per Nicola Fratoianni, \"aver accolto in pompa magna un uomo pericoloso per il suo Paese e per l'intero Medio Oriente è un altro clamoroso errore di questo governo\", mentre per il Verde Angelo Bonelli con l'accordo sul gas con Israele \"Meloni ammazza le politiche sul clima\". Critica anche Greenpeace che invita il governo italiano a smettere \"di cercare altro gas e assecondare le lobby fossili che aggravano l'emergenza climatica per investire in rinnovabili ed efficienza energetica\". Intanto le proteste contro la riforma della giustizia, che hanno paralizzato il suo Paese nei giorni scorsi, hanno raggiunto il premier israeliano anche a Roma. Cittadini israeliani hanno manifestato in un sit-in in piazza Santi Apostoli al grido di 'Bibi dittatore' e 'Vergogna'. \"Siamo qui per salvare la democrazia\", ha spiegato il promotore Itamar Danieli tra bandiere nazionali e cartelli che raffigurano il primo ministro dietro le sbarre. \"Israele - ha assicurato l'attivista - sarà una democrazia per sempre\". Domenica intanto toccherà al ministro degli Esteri Antonio Tajani volare in Israele per incontri con le autorità dello Stato ebraico: durante la missione si recherà anche a Ramallah, in Cisgiordania, in visita all'Autorità nazionale palestinese.\"Vorrei innanzitutto esprimere la solidarietà e la vicinanza del governo e del popolo italiano al suo governo e al suo popolo per il drammatico attentato di ieri sera a Tel Aviv\", ha detto Urso a Netanyahu al Forum economico per le imprese.Sono sconvolta dall’ennesima notizia di violenze contro civili israeliani. L’Italia è al fianco di Israele a fronte dell’attentato terroristico avvenuto ieri a Tel Aviv. Esprimo al Premier , da poco arrivato a Roma, la solidarietà mia e del Governo italiano.\r\n\r\nMeloni su Twitter si è detta \"sconvolta dall'ennesima notizia di violenze contro civili israeliani. L'Italia è al fianco di Israele a fronte dell'attentato terroristico avvenuto ieri a Tel Aviv. Esprimo al Premier Benjamin Netanyahu, da poco arrivato a Roma, la solidarietà mia e del Governo italiano\".\r\n\r\n",
        "ranked": 21,
        "placed": "Politica",
        "epoch": 1678545026.4690125,
        "language": "IT",
        "source": "ANSA"
    },
    {
        "title": "Il Papa: 'Le dimissioni solo se la stanchezza mi annebbierà'",
        "date_raw": "Sat, 11 Mar 2023 14:36:58 +0100",
        "date": "2023-03-11",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/papa-le-dimissioni-solo-se-la-stanchezza-mi-annebbiera_111a2e39-7ea5-44fa-a866-5a3bf418f517.html",
        "subtitle": "Nuovo strappo della Chiesa tedesca su benedizione coppie gay",
        "content": "Si avvicina il decimo anniversario della elezione di Papa Francesco: sarà il 13 marzo ma in Vaticano non è prevista nessuna celebrazione in grande stile. L'unico momento per ricordare l'evento sarà la messa, alle 8 di mattina e nella cappella di Santa Marta, alla quale ha invitato a prendere parte i cardinali che vivono a Roma. Ma intanto si susseguono le analisi e le interviste per fare il bilancio dei questi dieci anni di pontificato. E il Papa in un'intervista alla Radio svizzera, rilanciata tra gli altri dall'Arena di Verona, ha ribadito che non pensa alle dimissioni, ma \"una stanchezza che non ti fa vedere chiaramente le cose, la mancanza di chiarezza, di sapere valutare le situazioni\" lo spingerebbe a darle, e \"anche il problema fisico, può darsi\". Ma al momento i problemi fisici, a partire da quello al ginocchio, sembrano migliorare. Il Papa si è visto meno sulla sedia a rotelle. E se pubblicamente si muove a piedi con l'uso del bastone, all'interno delle mura vaticane farebbe uso in questi giorni di un deambulatore che lo aiuta ad esercitarsi a camminare a piedi.Il Papa, in un'altra intervista, quella con l'argentina Infobae, torna su questioni delicate nel dibattito interno alla Chiesa cattolica, dai gay (\"oggi si mette molta lente d'ingrandimento su questo problema. Penso che dobbiamo andare all'essenziale del Vangelo: Gesù chiama tutti\") al celibato dei sacerdoti. Abolirlo, argomenta il Pontefice, non servirebbe ad aumentare il numero di vocazioni. Ma apre uno spiraglio: \"il celibato nella Chiesa occidentale è una prescrizione temporanea: non so se si risolve in un modo o nell'altro, ma è provvisoria in questo senso; non è eterno come l'ordinazione sacerdotale, che è per sempre, che tu lo voglia o no\".Aperture che arrivano proprio mentre a Francoforte si tiene l'assemblea del Cammino sinodale tedesco dove si starebbe consumando un nuovo strappo con la Chiesa di Roma. Il sinodo tedesco ha votato a larghissima maggioranza sia il via libera alle benedizioni per le coppie omosessuali (92%) sia un testo che preannuncia la richiesta al Papa di riconsiderare la questione del celibato (95%). Nel primo caso si tratterebbe di una decisione contro le indicazioni che erano arrivate dal Vaticano nell'incontro con i vescovi tedeschi a Roma.Tra stasera e domani mattina si voterà un altro nodo cruciale nel dibattito dento la Chiesa: quello dell'ammissione delle donne al sacerdozio. Ai lavori, in corso a Francoforte, ha preso parte, in rappresentanza dell'Italia, mons. Stefano Russo, ex segretario generale della Cei, per il quale \"la sfida più grande del Sinodo è non lasciarsi trascinare da 'visioni partigiane' che dividono\". A margine dei lavori di Francoforte, si è tenuta anche una esibizione teatrale sulla questione degli abusi che ha suscitato dibattito e polemiche ed è stata definita da alcuni \"satanica\". Intanto il gesuita americano padre James Martin ritiene che il gesto più sorprendente dei dieci anni di papato di Francesco sia stato proprio \"il suo avvicinamento alle persone Lgbt, una immensa benedizione non solo per quella comunità, ma anche per le loro famiglie e i loro amici\".Tornado al Papa, è tornato sulla guerra in Ucraina: \"Lì - ha detto - ci sono interessi imperiali, non solo dell'impero russo\". Ad Infobae ha confidato che vorrebbe andare in Argentina. \"Voglio andare in Argentina, voglio. Ma...\", dice lasciando in sospeso il possibile momento di questo viaggio. Con il giornalista latinoamericano parla senza mezzi termini della situazione in Nicaragua. \"Non si può che pensare ad un squilibrio della persona - dice riferendosi a Daniel Ortega -. Lì, abbiamo un vescovo incarcerato, un uomo serio, molto capace. Ha voluto dare la sua testimonianza e non ha accettato l'esilio\". In Nicaragua è come se si volesse \"riportare la dittatura comunista del 1917 o quella hitleriana del 35\".",
        "ranked": 13,
        "placed": "Politica",
        "epoch": 1678545026.4911032,
        "language": "IT",
        "source": "ANSA"
    },
    {
        "title": "Fisco, arrivano maggiori benefici per i redditi medio-alti",
        "date_raw": "Fri, 10 Mar 2023 19:58:37 +0100",
        "date": "2023-03-10",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/fisco-arrivano-maggiori-benefici-per-i-redditi-medio-alti_a9863e74-006c-46a8-ad99-537f25dd0452.html",
        "subtitle": "Salvi gli sconti su casa e figli, anche IA contro l'evasione",
        "content": "Il fisco arruola l'Intelligenza artificiale nella lotta all'evasione. Una battaglia che sarà fatta puntando anche sull'adempimento spontaneo del contribuente, con premi e sanzioni più basse per chi collabora. E' la strada tracciata dalla delega al governo per la riforma fiscale, che punta a cambiare il volto del fisco con una serie di interventi che vanno dalla nuova Irpef a 3 aliquote alla razionalizzazione dell'Iva. Misure che raccolgono il plauso di diverse categorie, ma la bocciatura della Cgil, che va in pressing sul governo perché si confronti prima di prendere delle decisioni. Il provvedimento, atteso la prossima settimana in consiglio dei ministri, prende intanto una forma sempre più compiuta. Dopo le slide del Ministero dell'economia, hanno iniziato a circolare alcune bozze, che confermano l'impianto di massima: un ddl in 22 articoli e cinque parti, che delega il governo ad attuare entro 24 mesi la \"revisione del sistema tributario\". Una delle misure su cui si concentra l'attenzione è la nuova Irpef. La delega prevede genericamente la \"revisione e graduale riduzione\" dell'imposta nel rispetto della progressività e nella prospettiva di arrivare ad un sistema con \"aliquota impositiva unica\" (che è l'obiettivo di legislatura di 'flat tax' per tutti). Nei fatti si passerà da 4 a 3 scaglioni con aliquote più basse: due le ipotesi che sarebbero allo studio, un sistema con aliquote al 23%, 33% e 43% e un'alternativa più costosa (secondo indiscrezioni 10 miliardi, contro i 6 dell'altra) con il secondo scaglione al 27%. Le simulazioni che circolano mostrano benefici differenti con una concentrazione comunque per i redditi medio alti. Si attende anche di capire come si tradurrà la revisione dell'Iva: l'obiettivo è omogeneizzarla per i beni e servizi similari \"di maggior rilevanza sociale\" e non è escluso che per alcuni beni, come pane, pasta e latte, possa essere portata a zero. Viene inoltre ridotta l'Iva per l'importazione e cessione di opere d'arte. Nel previsto riordino della selva delle tax expenditures - intervento da cui sono attese le coperture alla riforma - si promette \"particolare riguardo\" per gli sconti fiscali che riguardano la composizione del nucleo familiare, la tutela della case, della salute, dell'istruzione, dell'efficienza energetica e della riduzione del rischio sismico. E se per la lotta all'evasione fiscale, si ricorrerà maggiormente anche all'analisi del rischio e alle soluzioni di intelligenza artificiale, nel riordino del sistema dei giochi resta il regime delle concessioni ma per tutelare i soggetti più vulnerabili arriva una stretta sulle giocate e le vincite e il divieto alle scommesse sulle gare sportive dilettantistiche di under18. Una riforma su cui le opposizioni vanno all'attacco (\"è una fotocopia della delega del governo Draghi\", dice Azione-Iv), ma che i partiti di centrodestra difendono compatti. E che raccoglie l'apprezzamento di molte associazioni di categoria: \"va nella direzione giusta\", dicono quasi in coro Confcommercio, Confartigianato, Cna, Confedilizia e i commercialisti. Critica invece la Cgil: \"la nostra proposta va nella direzione opposta rispetto a quella che sta discutendo il governo\", osserva il segretario Maurizio Landini, che però attende di \"conoscere la proposta del governo\". Aspetta di vedere le carte anche il leader degli industriali Carlo Bonomi, che dopo l'altolà di ieri (\"se si parla solo di rimodulazione di aliquote non è la strada\"), tira dritto: \"Ci aspettiamo una riforma organica. Una riforma del fisco ha senso - avverte - se è organica\".",
        "ranked": 12,
        "placed": "Politica",
        "epoch": 1678545026.5015898,
        "language": "IT",
        "source": "ANSA"
    },
    {
        "title": "Gelmini, numeri inchiodano governo, cdm spot su migranti",
        "date_raw": "Fri, 10 Mar 2023 17:22:48 +0100",
        "date": "2023-03-10",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/gelmini-numeri-inchiodano-governo-cdm-spot-su-migranti_52a68897-0e50-4772-b883-dc2fbf4126f4.html",
        "subtitle": "Ma intanto zero soluzioni",
        "content": "\n            \n            (ANSA) - ROMA, 10 MAR - \"In Italia sono 3mila i migranti\nsbarcati in soli 3 giorni, 17mila gli arrivi da gennaio ad oggi.   \n\t\t\t\tNumeri del Viminale che inchiodano il governo. La prima\nresponsabilità della destra è aver voluto far credere agli\nitaliani che l'immigrazione fosse un problema semplice, facile\nda risolvere: la politica del blocco navale e dei porti chiusi\nsi è rivelata essere solo propaganda. La seconda responsabilità\nè prendersela con le Ong, responsabili solo di una minima parte\ndei migranti che arrivano in modo irregolare. La terza è quella\ndi essersi scelti degli interlocutori in Europa che hanno\ninteressi e posizioni sul tema che sono contro l'Italia. I Paesi\ndel blocco di Visegrad ad esempio sono da sempre contrari alla\nredistribuzione dei migranti. E poi c'è l'errore iniziale,\ngravissimo, dello scontro con la Francia. Nel decreto approvato\nieri a Cutro, in occasione di un Consiglio dei ministri spot,\nnon ci sono soluzioni strutturali. La soluzione sta invece in\nEuropa, passa da una riforma del Trattato di Dublino e da una\ncollaborazione sulla redistribuzione. È lì che il governo deve\nessere serio e autorevole\".   \n\t\t\t\t    Così Mariastella Gelmini, vicesegretario e portavoce di\nAzione. (ANSA).   \n\t\t\t\t          ",
        "ranked": 16,
        "placed": "Politica",
        "epoch": 1678545026.5128388,
        "language": "IT",
        "source": "ANSA"
    },
    {
        "title": "Sisma:Mattarella riceve commissario ricostruzione centro Italia",
        "date_raw": "Fri, 10 Mar 2023 17:20:33 +0100",
        "date": "2023-03-10",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/sismamattarella-riceve-commissario-ricostruzione-centro-italia_d8be6140-37c4-41c0-9cbb-0f60fb214956.html",
        "subtitle": "Oggi Guido Castelli al Quirinale",
        "content": "\n            \n            (ANSA) - ROMA, 10 MAR - Il Presidente della Repubblica,\nSergio Mattarella, ha incontrato oggi al Quirinale Guido\nCastelli, Commissario straordinario del governo per la\nriparazione e la ricostruzione dei territori del Centro Italia\ninteressati dagli eventi sismici verificatisi dal 24 agosto\n2016. Lo rende noto la Presidenza della Repubblica. (ANSA).   \n\t\t\t\t          ",
        "ranked": 17,
        "placed": "Politica",
        "epoch": 1678545026.5240378,
        "language": "IT",
        "source": "ANSA"
    },
    {
        "title": "L'addio all'eroe Da Vinci, 'tornato a Maidan'",
        "date_raw": "Fri, 10 Mar 2023 22:29:36 +0100",
        "date": "2023-03-10",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/reportage/-laddio-alleroe-da-vinci-tornato-a-maidan_a07b9ab3-c06b-4f6f-a808-9f19accd52b6.html",
        "subtitle": "Il 27enne morto a Bakhmut tra la folla in piazza simbolo a Kiev",
        "content": "\"E' tornato a Maidan\".Là dove tutto era cominciato per Dmytro Kotsiubailo detto 'Da Vinci', forse perché da studente disegnava e sognava di diventare un artista.Il giovane militare di 27 anni è invece morto in battaglia il 7 marzo vicino a Bakhmut  tanto che già nel 2021 era stato insignito del titolo di 'Eroe dell'Ucraina' da Volodymyr Zelensky. Oggi a dargli l'ultimo saluto, nel monastero di San Michele a Kiev, c'era anche il  con il ministro della Difesa Oleksiy Reznikov, il comandante in capo delle forze armate ucraine Valery Zaluzhnyi e il capo dell'intelligence militare Kyrylo Budanov,  in visita nella capitale. La bara è stata poi portata in processione fino alla celebre Maidan delle rivolte di Kiev, seguita in corteo da migliaia di persone: diversi militari ma anche moltissimi civili. In piazza si è tenuta un'altra cerimonia nella più solenne atmosfera, tra fiori, bandiere, lacrime e cori: \"Slava Ucraini!\".Ed è qui che tutto aveva avuto inizio per il giovane Dmytro che nel 2014, appena 18enne, aveva preso parte alle proteste di piazza per poi arruolarsi e andare a combattere in Donbass. Fu gravemente ferito dal proiettile di un carro armato a Pisky, nella regione di Donetsk. Ma dopo la guarigione, tornò al fronte e nel 2016 .Kotsiubailo era infatti a capo del battaglione chiamato 'Da Vinci Wolves' come parte della 67a brigata meccanizzata, era tra i soldati più noti nel Paese, ed era un personaggio molto popolare anche fra i civili. Maxim e Slava, giovane coppia, spiegano di essere venuti a \" E' un nostro eroe\". Juliana, avvocato di 27 anni, racconta di aver perso un caro amico un mese fa: anche lui \"era a Bakhmut, è morto in battaglia. Allora sono qui per rendere omaggio\".Racconta che viene da Kharkiv e vive a Kiev da circa sei mesi, che soffre ancora per la perdita del suo amico: \"Se sono stanca? No, non sono stanca. E' una lotta, non sono stanca. Faccio tutto quello che posso per la vittoria\".A Maidan, allora, anche per l'ultimo saluto all'eroe si riempie la piazza simbolo di Kiev teatro di tante battaglie collettive e il cui nome - Piazza dell'Indipendenza - ha assunto nell'ultimo anno un ulteriore significato. Chi c'era oggi ha spiegato che questo luogo per gli ucraini è quasi \"sacro\". \"Di cerimonie del genere in questa piazza ce ne sono state fin troppe\", dice Sergiy, \"i miei piedi hanno calcato questa piazza tante volte\", ma alla fine sempre per un unico motivo: \"la libertà\". E' il senso di questa lotta secondo Sergiy: \"E' una battaglia esistenziale, perché. E non è complicato, è semplice, è bianco e nero. Noi amiamo vivere, amiamo il nostro modo di vivere\".Intanto la cerimonia si conclude con  posta sulle scale della piazza, con corone di fiori e una foto del sodato caduto in battaglia. I militari si inginocchiano per un minuto di silenzio, poi l'ultimo corteo. La piazza si svuota e a terra restano i fiori recisi, alcuni ancora avvolti in nastri dai colori giallo e blu della bandiera ucraina.    ",
        "ranked": 11,
        "placed": "Politica",
        "epoch": 1678545026.5478091,
        "language": "IT",
        "source": "ANSA"
    },
    {
        "title": "Calenda, primarie tra iscritti per partito unico Terzo Polo",
        "date_raw": "Fri, 10 Mar 2023 17:42:54 +0100",
        "date": "2023-03-10",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/calenda-primarie-tra-iscritti-per-partito-unico-terzo-polo_f501a631-d157-44fd-9ff0-9f7de90b07e7.html",
        "subtitle": "Il nome? Ci pensiamo un attimino",
        "content": "\n            \n            (ANSA) - ROMA, 10 MAR - Del percorso del Terzo Polo \"sono\nmolto contento, penso che aiuti la chiarezza\". Lo ha detto il\nleader di Azione Carlo Calenda nel corso della trasmissione\nTagadà su La7.   \n\t\t\t\t   \"Il Pd - ha aggiunto - delle cose le fa, le sue primarie le\nha fatte. Io le avrei fatte solo tra gli iscritti. Noi le faremo\nsolo tra gli iscritti\". Sui tempi per decidere il nome del\npartito unico del Terzo Polo, ha dichiarato: \"abbiamo iniziato\nadesso, ci pensiamo un attimino\". (ANSA).   \n\t\t\t\t          ",
        "ranked": 15,
        "placed": "Politica",
        "epoch": 1678545026.5771925,
        "language": "IT",
        "source": "ANSA"
    },
    {
        "title": "Pronta risoluzione FdI contro certificato figli coppie gay Ue",
        "date_raw": "Fri, 10 Mar 2023 17:49:53 +0100",
        "date": "2023-03-10",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/pronta-risoluzione-fdi-contro-certificato-figli-coppie-gay-ue_78a9f135-28b3-4e5e-987f-76c8e2659590.html",
        "subtitle": "Sarà discussa martedì al Senato. M5s lavora a contro-risoluzione",
        "content": "\n            \n            (ANSA) - ROMA, 10 MAR - E' pronta la proposta di risoluzione\ndi Fratelli d'Italia che di fatto boccia il certificato europeo\ndi filiazione, documento al centro della proposta di regolamento\nUe al vaglio del Senato e che consentirebbe il riconoscimento\ndei diritti dei figli all'interno dell'Unione europea,\nindipendentemente da chi li ha concepiti, se nati da genitori\nomosessuali o se adottati. Il documento - firmato dal relatore,\nil senatore Giulio Terzi che è anche presidente della\ncommissione Politiche Ue - sarà discusso martedì in commissione.   \n\t\t\t\tNel frattempo il M5s sta lavorando a una risoluzione di\nminoranza, essendo favorevole alla proposta di regolamento, così\ncome Pd e Avs. \"Ci auguriamo che su questo convergano le altre\nopposizioni\", aggiunge la senatrice 5S, Dolores Bevilacqua.   \n\t\t\t\t   Contrario al regolamento Ue è il centrodestra, che teme si\nbypassi così il divieto alla maternità surrogata, vietata in\nItalia e ammessa oggi in 3 paesi Ue su 27. Da qui il quasi\nscontato parere negativo che la commissione del Senato darà alla\nproposta di regolamento e che sarà poi trasmesso al Consiglio\neuropeo che, successivamente tenendo conto dei pareri dei\nParlamenti dei vari Stati, affronterà il tema.   \n\t\t\t\t   Nella risoluzione di FdI si contesta, in particolare,\nl'obbligo di riconoscimento del certificato Ue di filiazione\nperché non rispetta i principi di sussidiarietà e\nproporzionalità. In altre parole, si respinge l'ipotesi che quel\ncertificato diventi automaticamente valido e quindi accettato\nanche in Italia, perché - è il ragionamento condiviso nella\nmaggioranza - sarebbe un'invasione del diritto europeo su quello\nitaliano soprattutto sulla maternità surrogata. In alternativa\nsi propone l'\"adozione in casi particolari\", prevista dalla\nlegge 184 del 1983 e che consentirebbe al partner del genitore\nche non ha procreato di adottare il minore. (ANSA).   \n\t\t\t\t          ",
        "ranked": 14,
        "placed": "Politica",
        "epoch": 1678545026.587346,
        "language": "IT",
        "source": "ANSA"
    },
    {
        "title": "La Lega pronta a ritirare la pdl sui decreti sicurezza",
        "date_raw": "Fri, 10 Mar 2023 21:07:19 +0100",
        "date": "2023-03-10",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/la-lega-pronta-a-ritirare-la-pdl-sui-decreti-sicurezza_81a4eb49-c105-4a54-89c7-022ac407aa75.html",
        "subtitle": "Cala la tensione Meloni-Salvini ma restano malumori e il nodo della Marina",
        "content": "La Lega è pronta a ritirare la sua proposta di legge in Commissione Affari Costituzionali della Camera sulla stretta dei permessi. E' il primo risultato politico tangibile del disgelo tra la premier Giorgia Meloni e il ministro Matteo Salvini che ha portato all'intesa al consiglio dei ministri di Cutro. I malumori tuttavia restano. Lo scontro durissimo sul testo del decrero varato dal governo ha lasciato qualche scoria. Basti pensare al nodo, ancora non del tutto sciolto, sul ruolo della Marina Militare nei soccorsi. Ad ogni modo, è noto che da giorni l'obiettivo della Lega fosse quello di inserire nel dl alcuni contenuti dei cosiddetti decreti sicurezza, varati proprio da Salvini quando era titolare del Viminale.E alla fine, malgrado le perplessità di Fratelli d'Italia, questa missione sembra essere sostanzialmente compiuta. Anche a palazzo Chigi, tutto sommato, malgrado il clima acceso a Cutro, si ragiona sul bicchiere mezzo pieno: ovvero il fatto di aver ripreso in mano il dossier migranti e poter rilanciare le proprie richieste in vista dei prossimi confronti in Europa. Così, alla fine, sembra essere il giorno della tregua, della distensione. E tocca al deputato leghista Igor Iezzi, molto vicino al segretario federale, dare voce alla soddisfazione di Via Bellerio: \"Siamo contentissimi, è quello che volevamo che si discutesse di questo tema\", osserva commentando il decreto anche alla luce della sua proposta in commissione. \"Noi - osserva - facciamo il nostro lavoro di parlamentari, se il governo dopo l'incardinamento lo ha fatto proprio sono felicissimo. Insistere serve\". \"Non ho ancora visto il dl ma nel comunicato si fa riferimento a una stretta sulla protezione speciale, era quello che volevamo\". Dunque se necessario ritirerà la sua proposta? \"Si\".Una tregua benedetta già ieri da Silvio Berlusconi. \"Il decreto predisposto dal governo di centrodestra - il commento del Cavaliere - va nella giusta direzione. Non potrà forse essere risolutivo, ma dimostra, ancora una volta, che un grande Paese democratico come il nostro deve ritrovare la capacità di organizzarsi per fermare la ormai continuativa tratta di esseri umani\". Posizione confermata anche oggi da partito azzurro che ricorda come anche ai tempi del Conte 1, malgrado fosse all'opposizione dell'alleanza giallo-verde, votò a favore dei cosiddetti \"decreti Salvini\". Tuttavia, a proposito di scorie, resta qualche malumore sul ruolo della Marina militare nelle operazioni di salvataggio. Nelle prime bozze del decreto c'era una norma che puntava a rafforzare la sorveglianza marittima, con un ruolo di primo piano proprio della marina. Discussa dal pre-consiglio, poi questa misura è stata cassata dal Consiglio, come ha riferito la stessa premier, per almeno due ragioni: \"primo - ha detto Meloni - perché il nostro sistema funziona e, poi, perché c'é un precedente non proprio fortunato che è quello di Mare Nostrum...\".Ma questo nodo è tornato al pettine, facendo immaginare che tra Salvini e Crosetto non tutto sia stato chiarito, anzi sembra restare il braccio di ferro. Il ministero della Difesa ha infatti diffuso una nota per dire che \"la Guardia Costiera in difficoltà nell'area Sar italiana, a sud ovest della Sicilia orientale e a sud ovest del Mar Ionio, durante interventi di propria competenza, ha chiesto supporto alla Marina Militare. È stato disposto - prosegue la nota - l'immediato intervento di Nave Sirio, già presente nell'area per le proprie attivita operative, ad integrazione dei mezzi della Guardia Costiera attualmente impegnati sulla scena luogo dell'azione. La nave militare sta procedendo alla massima velocità consentita per fornire l'assistenza richiesta\". A questo punto aumenta l'attesa per la versione definitiva del decreto approvato a Cutro che sarà poi sottopostra all'attenzione del capo dello Stato.",
        "ranked": 10,
        "placed": "Politica",
        "epoch": 1678545026.6091228,
        "language": "IT",
        "source": "ANSA"
    },
    {
        "title": "Festa a sorpresa per i 50 anni di Salvini con Meloni e Berlusconi",
        "date_raw": "Sat, 11 Mar 2023 14:08:26 +0100",
        "date": "2023-03-11",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/festa-a-sorpresa-per-i-50-anni-di-salvini-con-meloni-e-berlusconi_0143b146-0ca0-4540-9b8e-429033a153e3.html",
        "subtitle": "Ricevimento alle porte di Milano",
        "content": "Festa a sorpresa per i 50 anni di Matteo Salvini alle porte di Milano con due ospiti eccellenti, la premier Giorgia Meloni e il leader di Fi Silvio Berlusconi che posta su Instagram la foto di tutti e tre sorridenti durante il ricevimento.   ",
        "ranked": 9,
        "placed": "Politica",
        "epoch": 1678545026.6206036,
        "language": "IT",
        "source": "ANSA"
    },
    {
        "title": "L'Argentina festeggia i 10 anni del papato di Francesco",
        "date_raw": "Sat, 11 Mar 2023 14:24:45 +0100",
        "date": "2023-03-11",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/11/largentina-festeggia-i-10-anni-del-papato-di-francesco_f40b968d-1b8a-46ce-a57c-19af42db16b6.html",
        "subtitle": "Una marcia di fedeli convocata alla basilica di Lujan",
        "content": "   Per celebrare i dieci anni del pontificato di Jorge Bergoglio la Chiesa argentina ha convocato per oggi una grande mobilitazione di fedeli presso la basilica intitolata alla Vergine di Lujan, patrona del Paese.    L'iniziativa, durante la quale verrà diffuso un messaggio registrato del Pontefice diretto all'Argentina, è stata promossa dal presidente della \"Federación Hogares de Cristo\", il sacerdote José \"Pepe\" Di Paola, e conterà sulla presenza del presidente della Conferenza episcopale, Oscar Ojea.    Con l'obiettivo di dare all'evento un carattere il più ecumenico possibile sono stati invitati all'iniziativa oltre al presidente Alberto Fernandez e alla vice presidente, Cristina Kirchner, anche rappresentanti dell'opposizione, come il governatore della città di Buenos Aires, Horacio Rodriguez Larreta. \"Questa celebrazione può rappresentare l'inizio di qualcosa di importante per il Paese\", ha detto all'ANSA Di Paola, considerato uomo vicinissimo a Bergoglio e conosciuto anche come il \"cura villero\" (sacerdote delle borgate), per il suo incessante lavoro pastorale nei quartieri più poveri (villas miserias).    Di Paola ha auspicato in questo senso che gli argentini \"siano capaci di unirsi anche al di là di una vittoria nel mondiale di calcio\". \"Il Paese ha diversi obiettivi che richiedono unirci al di là delle differenze e questo è il carattere della celebrazione di questo fine settimana\", ha aggiunto.    Il motto dell'iniziativa d'altra parte allude con un gioco di parole proprio al campionato del mondo di calcio: \"In unione e con allegria insieme al papa Francesco, un argentino mondiale\".    La celebrazione, ha spiegato il sacerdote, sarà occasione inoltre per commemorare i 15 anni della federazione \"Hogares de Cristo\", programma diretto al recupero di adolescenti e giovani dalla povertà e dalle dipendenze con 250 centri in tutto il paese.    L'appuntamento segna anche la conclusione del pellegrinaggio federale attraverso tutte le province del Paese in occasione della quale verrà firmato un documento di impegno nella lotta contro la droga.    Il pellegrinaggio con l'immagine della Vergine di Lujan è iniziato a marzo del 2022 e ha percorso più di 15.200 chilometri in tutto il Paese, visitando scuole, carceri, circoli, comunità indigene, ospedali, centri di quartiere, fattorie, case dei nonni e orfanotrofi. ",
        "ranked": 4,
        "placed": "Politica",
        "epoch": 1678545029.6031673,
        "language": "IT",
        "source": "ANSA"
    },
    {
        "title": "Zelensky, 'Cambiamo il nome della Russia in Moscovia'",
        "date_raw": "Sat, 11 Mar 2023 13:24:22 +0100",
        "date": "2023-03-11",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/11/zelensky-cambiamo-il-nome-della-russia-in-moscovia_4c6d5d2f-8b35-468e-b272-360124987864.html",
        "subtitle": "Proposta provocatoria, dura risposta da Mosca",
        "content": "    quanto riportato da Ukrainska Pravda. L'idea arriva da una petizione online che ha già raggiunto 25 mila firme e che spiega come \"questo nome era usato nelle lingue europee e in alcune lingue asiatiche\", aggiungendo che  \"La questione sollevata nella petizione richiede un'attenta considerazione sia sul piano del contesto storico e culturale, sia tenendo conto delle possibili conseguenze legali internazionali\", ha aggiunto Zelensky che ha incaricato il primo ministro Denys Shmygal di seguire il caso.       A stretto giro è arrivata la risposta di Maria Zakharova, portavoce del ministero degli Esteri russo, che su Telegram ha parlato di ennesima dimostrazione della campagna anti-russa in atto in Ucraina. Secondo Ria Novosti, anche il vicepresidente della Duma di Stato russa, Boris Chernyshov, ha commentato la petizione sostenendo che     Ma la risposta più dura è arrivata dall'ex presidente e  vicepresidente del Consiglio di sicurezza russo, Dmitry Medvedev, che dopo aver definito Zelensky \"il supremo nazista di Kiev\", ha proposto di cambiare invece il nome dell'Ucraina. , in allusione a Stepan Bandera, il leader ucraino ricordato come un eroe nazionale a Kiev ma che molti fra i russofoni considerano un collaborazionista con la Germania nazista.    ",
        "ranked": 3,
        "placed": "Politica",
        "epoch": 1678545029.6140711,
        "language": "IT",
        "source": "ANSA"
    },
    {
        "title": "Karaoke sulla Canzone di Marinella, polemiche su Meloni-Salvini",
        "date_raw": "Sat, 11 Mar 2023 14:10:34 +0100",
        "date": "2023-03-11",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/11/karaoke-sulla-canzone-di-marinella-polemiche-su-meloni-salvininbsp_0620f067-9133-4e56-9902-d28afca69094.html",
        "subtitle": "Da Lepore a Lucarelli, non omaggiano morti a Cutro ma festeggiano",
        "content": "Momento karaoke per la presidente del Consiglio Giorgia Meloni e per il vicepremier Matteo Salvini che ieri sera, durante la festa per i cinquant'anni del segretario della Lega, si sono esibiti al microfono intonando La canzone di Marinella, uno dei brani più noti di Fabrizio De Andrè. Un video del duetto è stato pubblicato su Instagram da Nicola Porro: \"A proposito di crisi di governo\", ha aggiunto nel suo post il giornalista di Mediaset.\r\n\r\n\"Per fortuna non dobbiamo sopravvivere cantando...\", ha commentato divertito il ministro della Difesa Guido Crosetto, ma il video ha provocato anche reazioni di ben altro tenore, fra critica e sarcasmo. Su Twitter la capogruppo del Pd alla Camera, Debora Serracchiani, per commentare la scena, ha citato i versi finali di una poesia di Eugenio Montale, 'Non chiederci la parola che squadri da ogni lato': \"Codesto solo oggi possiamo dirti, ciò che non siamo, ciò che non vogliamo\". \"Ieri è stata una giornata molto dolorosa per tutti noi, abbiamo sepolto alcune bare, anche una bambina. Devo dire che sono rimasto molto colpito dalle immagini che ho visto sia della conferenza stampa del governo, sia del karaoke di Salvini e Meloni, che non hanno voluto incontrare i familiari né portare omaggio alle bare, ma hanno trovato il tempo per festeggiare i 50 anni del ministro Salvini\", ha detto Matteo Lepore, sindaco di Bologna, la città dove ieri si è celebrato il funerale per alcune delle vittime del naufragio di Cutro. \"Ho ancora bisogno di qualche giorno - ha aggiunto Lepore - per capire quali sono le parole più adatte per commentare una scena di questo tipo\".De Andrè nel 1964 scrisse la canzone ispirato da un fatto di cronaca avvenuto undici anni prima, l'uccisione di una prostituta uccisa e abbandonata in un fiume. Anni dopo è stato ricostruito che quella donna si chiamava Maria Boccuzzi, emigrata dal paesino calabrese di Radicena a Milano. Qui, dopo aver lavorato come operaia, cercò invano gloria nel mondo dello spettacolo, finendo su una strada tribolata e morendo a 33 anni, ritrovata cadavere il 28 gennaio 1953 nel fiume Olona, alla periferia della città. \"I due cristiani Meloni e Salvini non vanno a Cutro a pregare davanti alle bare, ma a Cutro senza volerle vedere - ha scritto su Twitter la giornalista Selvaggia Lucarelli -. E poi la sera un po' di karaoke al compleanno di Salvini, cantando la canzone di Marinella, ispirata alla storia di una emigrata calabrese trovata morta in un fiume\". \"Cantano la 'pietas', col poeta degli Ultimi. Nel giorno sbagliato. Nel posto sbagliato\", il pensiero su Twitter del direttore della Stampa, Massimo Giannini.",
        "ranked": 2,
        "placed": "Politica",
        "epoch": 1678545029.624018,
        "language": "IT",
        "source": "ANSA"
    },
    {
        "title": "La riforma delle finanze tra le priorità del papato di Francesco",
        "date_raw": "Sat, 11 Mar 2023 14:34:33 +0100",
        "date": "2023-03-11",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/11/la-riforma-delle-finanze-tra-le-priorita-del-papato-di-francesco_44fd25af-6426-472e-9659-01b8d78acf0b.html",
        "subtitle": "Anche gli scandali affrontati con determinazione senza precedenti",
        "content": "   Insieme alla lotta alla piaga degli abusi, la riforma del sistema economico-finanziario vaticano - che nell'arco di dieci anni, lo si può dire, ha rivoltato come un guanto - è stata fin dall'inizio una delle priorità del pontificato di Francesco, sempre rispettando il mandato conferitogli dal Collegio cardinalizio nelle \"congregazioni generali\" pre-Conclave. La necessità di porre fine una volta per tutte agli scandali e alle disinvolture gestionali del passato, che hanno favorito anche una crisi senza precedenti nelle casse d'Oltretevere, ha ispirato una serie di riforme radicali, portando avanti e accentuando il cammino verso la \"trasparenza\" finanziaria, contro ogni corruzione e ogni forma di riciclaggio, già avviato dal predecessore Benedetto XVI.    Ciò non ha impedito a Francesco di dover fronteggiare anche lui ulteriori scandali - da quello sulla divulgazione dei documenti riservati, a quello sulla vendita degli immobili dello Ior, fino all'ultimo, sulla gestione dei fondi della Segreteria di Stato e dell'Obolo di San Pietro -, affrontati però con una determinazione e una severità, anche qui, senza precedenti nel passato, senza immunità per nessuno: tanto che, ad esempio, si è visto finire alla sbarra in Tribunale, come mai avvenuto prima, non solo un ex presidente della \"banca vaticana\", ma persino un cardinale.    A partire dal 24 febbraio 2014, quando ha creato la Segreteria per l'Economia - affidata al cardinale australiano George Pell -, il Consiglio per l'economia e l'Ufficio del revisore generale, con il compito di armonizzare le politiche di controllo sulla gestione economica della Santa Sede e della Città del Vaticano, si è quasi perso il conto dei provvedimenti di Bergoglio in materia finanziaria e amministrativa, al fine di razionalizzare e tenere sotto stretta vigilanza bilanci di dicasteri ed enti, spese, appalti, conflitti d'interessi, rispetto degli standard contabili internazionali e delle norme anti-riciclaggio.    Un'opera che è continuata ininterrottamente per tutto il decennio, confluendo anche nella costituzione apostolica Praedicate Evangelium che ha riformato al Curia, e che prosegue tuttora.    Si pensi solo al \"pacchetto\" di misure emanato da Francesco tra il gennaio e il febbraio di quest'anno, tra cui quella che ha avuto più clamore mediatico e tra i settori conservatori della Curia, è il Rescritto del 13 febbraio, abrogante tutte le norme che hanno finora permesso l'uso gratuito o a condizione di favore degli immobili di proprietà delle Istituzioni Curiali e degli Enti che fanno riferimento alla Santa Sede ai cittadini vaticani (all'incirca 700 persone) e a chi vi abita, imponendo un affitto pari a quello pagato da chi usufruisce degli appartamenti vaticani senza ricoprire un ruolo in qualche modo direttivo. La misura si applica dunque a cardinali, arcivescovi, vescovi, presidenti e segretari di Dicasteri, dirigenti del Tribunale della Sacra Rota e altri.    Al di là delle critiche degli ambienti conservatori, abituati a una visione del Vaticano come di uno Stato elitario, quasi fosse il Principato di Monaco, si tratta ancora di una misura di razionalizzazione del comparto economico-finanziario, al fine di destinare più risorse al Servizio Universale della Chiesa e ai poveri, in un contesto economico di particolare gravità.    La destinazione universale del Beni ecclesiastici è stata poi fortemente rilanciata, dal \"Motu proprio\" del 24 febbraio, ribadendo che tutti i beni, mobili e immobili, inclusi i titoli e le disponibilità liquide, sono beni pubblici ecclesiastici, e come tali sono di proprietà della Santa Sede. Chi li gestisce, ricorda il Papa, ne è soltanto amministratore e non proprietario. Altra riforma, entrata in vigore dallo scorso 31 gennaio, è quella del Vicariato di Roma, che Francesco ha profondamente riorganizzato, rendendolo più collegiale e più legato al papa. E istituendo un Organismo indipendente di sorveglianza, per verificarne e regolarizzarne soprattutto le attività economico-finanziarie. Infine, proprio in questi giorni, il nuovo Statuto dello Ior, delineando meglio i confini tra i vari organismi interni, soprattutto le aree di competenza tra il Consiglio di Sovrintendenza e la figura del direttore generale che ne esce rafforzato. ",
        "ranked": 7,
        "placed": "Politica",
        "epoch": 1678545029.647187,
        "language": "IT",
        "source": "ANSA"
    },
    {
        "title": "Schlein chiude l'accordo, proporrò Bonaccini presidente",
        "date_raw": "Fri, 10 Mar 2023 21:27:11 +0100",
        "date": "2023-03-10",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/schlein-chiude-laccordo-proporro-bonaccini-presidente_26685e1a-7782-4215-a093-f7bc50206a57.html",
        "subtitle": "Ora non si potrà più parlare di maggioranza e minoranza",
        "content": "Intesa raggiunta tra Elly Schlein e Stefano Bonaccini. Dopo una video-call durata quasi due ore si scioglie il nodo e si trova l'accordo per proporre Bonaccini all'assemblea del partito di domenica. \"Dopo quello che era successo nei gazebo non ci potevamo proprio permettere di creare divisioni o attriti. Nessuno avrebbe capito\", spiega un esponente del Pd vicino alla Schlein. Il Pd sembra così poter tirare un respiro di sollievo. E' vero che sono ancora molte le caselle che attendono di essere riempite, da quella della segreteria a quella dei capigruppo, ma il più sembra fatto. Una volta superato questo passaggio, tutto il resto, assicurano alcuni deputati, arriverà a cascata. Già, perché ora che Bonaccini sarà confermato nel ruolo di presidente, che è un ruolo di garanzia, non si potrà più parlare di \"minoranza\" o di \"maggioranza\", perché si avrà una guida \"unitaria\" del partito. Partito che registra oltre 7000 iscritti negli ultimi 4 giorni. Pertanto, si dovrebbe considerare archiviato il metodo tradizionale di divisione degli incarichi per quote di appartenenza. Un segnale di cambiamento, ovviamente, dovrà essere dato, ma senza fratture o enfasi particolari. In più, sempre per quanto riguarda i futuri assetti organizzativi, si fa presente che sarà difficile sostituire le attuali due donne, Debora Serracchiani e Simona Malpezzi, con due uomini alla presidenza dei gruppi di Camera e Senato (ipotesi probabile potrebbe essere quella di un uomo e una donna) e che comunque, per quanto si possa arrivare ad un'intesa tra i due big sul punto, alla fine l'ultima parola toccherà sempre ai deputati e ai senatori Dem. In pole, al momento, restano i nomi di Simona Bonafè, Michela de Biase e Giuseppe Provenzano alla Camera e di Francesco Boccia o Cecilia D'Elia al Senato.Sul fronte della segreteria, invece, sono in molti a scommettere che un ruolo di primo piano lo avrà Marco Furfaro e che ci sarà almeno un esponente di Art.1, la cui direzione ha dato il via libera alla procedura per rientrare nel partito Democratico. In attesa che il quadro si completi, Elly Schlein, prima incontra la Commissaria Ue per l'Uguaglianza, Helena Dalli, in visita istituzionale a Roma, il Commissario per gli Affari Economici Paolo Gentiloni e Rosy Bindi. Poi, va a Colonna al funerale del senatore del Pd Bruno Astorre e, al ritorno, si chiude al Nazareno per fare il punto con Bonaccini. \"Una discontinuità nei comportamenti\" dopo le primarie, dalle quali \"è arrivato un'importante richiesta di cambiamento\", viene intanto invocata dalla coordinatrice degli amministratori della mozione Schlein Stefania Bonaldi che, a Radio Immagina, dice come sia \"necessario un ricambio del personale politico, della classe dirigente\". Un \"rinnovamento\" però che \"non è una rottamazione: pratica che abbiamo conosciuto in altre epoche e che ha segnato l'inizio del disfacimento del Pd\". Risolta almeno in parte la questione organizzativa del nuovo Pd, è ancora nebbia fitta per quella delle alleanze. Il fondatore di Azione, Carlo Calenda, ribadisce di essere ancora \"distante\" da Elly Schlein perché lei \"ha una visione molto ideologica e semplicistica delle cose della vita\".",
        "ranked": 8,
        "placed": "Politica",
        "epoch": 1678545029.6569273,
        "language": "IT",
        "source": "ANSA"
    },
    {
        "title": "Coabitare con il predecessore, Francesco e il Papa emerito",
        "date_raw": "Sat, 11 Mar 2023 15:25:56 +0100",
        "date": "2023-03-11",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/11/coabitare-con-il-predecessore-francesco-e-il-papa-emerito_57448459-bfda-4f3b-b980-7e46bb116d9c.html",
        "subtitle": "Due Papi in Vaticano, situazione senza precedenti nella storia",
        "content": "   Per quasi l'intero primo decennio di pontificato, Francesco ha avuto in sorte di essere il primo Papa della storia a dover convivere in Vaticano col suo predecessore. La storica rinuncia di Benedetto XVI, primo Papa a dimettersi da sei secoli e la sua decisione di restare a vivere nella Città Leonina, seppur appartato nell'ex monastero Mater Ecclesiae, hanno determinato una situazione davvero senza precedenti: per la prima volta in duemila anni di storia della Chiesa due Papi si trovavano a coesistere in Vaticano.    Joseph Ratzinger, tra l'altro, pur avendo lasciato il pontificato, non volle essere chiamato \"vescovo emerito di Roma\", come consigliato da alcuni canonisti, scegliendo la denominazione di \"Papa emerito\" o \"Romano Pontefice emerito\", mantenendo anche la veste bianca, per quanto senza mantellina, e il titolo di \"Sua Santità\".    Comunque la 'coabitazione' col successore, papa Francesco - cui al momento di lasciare il papato a fine febbraio 2013 aveva promesso \"obbedienza\" -, è stata per alcuni anni senza scosse, di perfetta armonia, priva di ogni ingerenza nel governo della Chiesa come di atti o dichiarazioni che potessero mettere in dubbio l'autorità o le decisioni del Pontefice in carica. Vivere \"nascosto al mondo\", dedito allo studio, a meditazione e preghiera, era stata l'intenzione annunciata dal Papa dimissionario: una linea che ha sempre mantenuto, con discrezione 'bavarese', interrotta solo dalle poche uscite pubbliche, e nel 2016 da un paio di interviste e dal libro-testamento \"Ultime conversazioni\" col giornalista tedesco Peter Seewald con cui aveva già scritto \"Luce del mondo\".    A costituire un 'caso' - Ratzinger aveva già quasi 93 anni - fu però l'uscita nel gennaio 2020, in Francia e poi in Italia, del libro col prefetto per il Clero card. Robert Sarah, \"Dal profondo del nostro cuore\", testo in cui i due autori proclamavano le loro tesi radicalmente contrarie a ogni innovazione sul celibato sacerdotale. C'era appena stato il Sinodo sull'Amazzonia, in cui i vescovi avevano votato a maggioranza la possibilità di forme di sacerdozio uxorato, cioè il conferimento del presbiterato a persone sposate, proprio per far fronte alle esigenze pastorali nelle impervie e sterminate lande amazzoniche. Papa Bergoglio stava allora redigendo l'esortazione post-sinodale e si era in attesa delle sue decisioni sul tema, tanto che l'uscita del libro a quattro mani - Ratzinger però a un certo punto tolse la sua firma come co-autore - sembrò un tentativo di condizionare le scelte del Pontefice in carica. Tentativo che, alla prova dei fatti, riuscì, poiché nella sua 'Querida Amazonia' papa Francesco scelse di non aprire ad alcun cambiamento sul celibato.    Da parte sua, Bergoglio ha sempre manifestato un rispetto filiale per il suo predecessore, nonché vicinanza con frequenti chiamate o visite. \"E' come avere il nonno saggio in casa\", ha detto più volte per riconoscere il coraggio e il sostegno che gli dava poter avere vicino a sé la \"saggezza\", l'\"esperienza\", e la sterminata cultura teologica del Papa emerito. A cui riconosceva anche di aver aperto con la sua coraggiosa rinuncia, \"atto di governo della Chiesa\", una strada nuova: quella appunto dei \"Papi emeriti\", che prima non esistevano, e che ora, col prolungarsi della vita, diventavano una figura da mettere in conto e anche da inquadrare canonicamente. A Benedetto, tra l'altro, Francesco riconosceva di essere stato colui che aveva aperto la lotta senza quartiere contro la pedofilia, già portando avanti il 'caso Maciel' (fondatore dei Legionari di Cristo) da cardinale, contro tutto e tutti, quando \"non aveva forza per imporsi\".    Questa 'convivenza' di manifesta sintonia fu sottolineata da ripetuti incontri: due immagini su tutte, quella del 23 marzo 2013 quando il neo-eletto Francesco si recò in visita a Castel Gandolfo al Papa da poco 'emerito', che gli affidò lo scatolone con l'inchiesta 'Vatileaks' dei suoi tre cardinali-007 Herranz, Tomko e De Giorgi, e quella dell'8 dicembre 2015, apertura del Giubileo straordinario della Misericordia, quando Francesco e Benedetto varcano insieme, uno dopo l'altro, la Porta Santa di San Pietro. Essa però non impedì che attorno alla presenza dei due Papi si alimentassero le nostalgie dei 'ratzingeriani' avversi alle innovazioni e riforme del successore, e dei 'sedevacantisti' per i quali la rinuncia di Benedetto XVI non era valida, perché data non liberamente, come pure non valida l'elezione di Bergoglio per una votazione annullata a causa di una scheda in più.    Fecero discutere nel maggio 2016 anche le dichiarazioni del segretario di Ratzinger e prefetto della Casa Pontificia, mons.Georg Gaenswein, sul \"ministero (petrino) allargato con un membro attivo e uno contemplativo\", e su Benedetto XVI \"come se avesse fatto un passo di lato per fare spazio al suo successore e a una nuova tappa nella storia del Papato\". Dichiarazioni in qualche modo esplosive, che ridiedero, anche se brevemente, non poca linfa ai detrattori di Bergoglio. Ma fu proprio lui, interrogato il mese dopo dai giornalisti sul volo che lo riportava a Roma dall'Armenia, a porre fine alle polemiche. \"Ho sentito - disse del Papa emerito -, che alcuni sono andati lì a lamentarsi perché 'questo nuovo Papa...', e lui li ha cacciati via! Con il migliore stile bavarese: educato, ma li ha cacciati via\". \"Ma c'è un solo Papa\", sentenziò, parlando del predecessore come di \"questo grande uomo di preghiera, di coraggio che è il Papa emerito - non il secondo Papa - che è fedele alla sua parola e che è un uomo di Dio. E' molto intelligente, e per me è il nonno saggio a casa\". ",
        "ranked": 5,
        "placed": "Politica",
        "epoch": 1678545029.6701453,
        "language": "IT",
        "source": "ANSA"
    }
]
