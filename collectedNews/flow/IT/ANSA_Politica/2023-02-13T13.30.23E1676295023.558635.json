[
    {
        "title": "Regionali in Lazio e Lombardia TUTTI I VIDEO",
        "date_raw": "Mon, 13 Feb 2023 10:02:07 +0100",
        "date": "2023-02-13",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/videogallery/primopiano/2023/02/12/regionali-in-lazio-e-lombardia-tutti-i-video_e9cde900-22b3-4b3e-932a-42bcd8e4c6b0.html",
        "subtitle": "Le dichiarazioni dei politici ai seggi",
        "content": "",
        "ranked": 8,
        "placed": "Politica",
        "epoch": 1676291424.4879835,
        "language": "IT",
        "source": "ANSA"
    },
    {
        "title": "Papa: nessuno sia escluso o penalizzato dal servizio sanità",
        "date_raw": "Mon, 13 Feb 2023 11:56:18 +0100",
        "date": "2023-02-13",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/13/papa-nessuno-sia-escluso-o-penalizzato-dal-servizio-sanita_ee266a02-41d3-45f9-bb05-98b742c4b808.html",
        "subtitle": "\"Si superino barriere per condividere risultati delle ricerche\"",
        "content": "\n            \n            (ANSA) - CITTÀ DEL VATICANO, 13 FEB - Il Papa ribadisce\nl'appello per una sanità che non escluda o discrimini nessuno.   \n\t\t\t\tIncontrando in Vaticano la Federazione Italiana Malattie Rare,\nPapa Francesco, nel discorso che ha loro consegnato, sottolinea:\n\"La buona politica dipende anche dall'apporto delle\nassociazioni, che, su questioni specifiche, hanno le conoscenze\nnecessarie e l'attenzione verso persone che rischiano di essere\ntrascurate. Ecco il punto decisivo: non si tratta di rivendicare\nfavori per la propria categoria, non è questa la buona politica;\nma si tratta di battersi perché nessuno - si legge nel discorso\ndel Pontefice - sia escluso dal servizio sanitario, nessuno sia\ndiscriminato, nessuno penalizzato. E questo a partire da\nun'esperienza come la vostra che è fortemente a rischio di\nemarginazione\".   \n\t\t\t\t   Il Papa ha anche fatto \"un esempio: realtà come la vostra\npossono fare pressione perché si superino le barriere nazionali\ne commerciali per condividere i risultati delle ricerche\nscientifiche, così da poter raggiungere obiettivi che oggi\nappaiono molto distanti\". (ANSA).   \n\t\t\t\t          ",
        "ranked": 1,
        "placed": "Politica",
        "epoch": 1676291424.4988477,
        "language": "IT",
        "source": "ANSA"
    },
    {
        "title": "Pd: Bonaccini vince nei circoli, Schlein punta ai gazebo",
        "date_raw": "Mon, 13 Feb 2023 05:23:38 +0100",
        "date": "2023-02-13",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/12/pd-bonaccini-vince-nei-circoli-schlein-punta-ai-gazebo_0dd4bcd1-272f-4c05-860a-21fe57496395.html",
        "subtitle": "&nbsp;Governatore, risultato importante. La sfidante, sarò segretaria ",
        "content": "La guerra dei numeri va avanti fino all'ultimo minuto. Il congresso Pd è al giro di boa, con la chiusura del voto nei circoli (tranne quelli di Lazio e Lombardia, dove prosegue fino al 19 febbraio) e l'investitura ufficiale dei due candidati che si sfideranno alle primarie del 26 febbraio. Chi saranno è ormai scontato: Stefano Bonaccini ed Elly Schlein. Messi da parte fioretto e salamelecchi, entrambi hanno sfoderato la sciabola. In attesa dei risultati ufficiali, che il Nazareno dovrebbe diffondere domani, ogni squadra ha fatto uscire i dati che più giovano alla causa. \"Ho più di 20 punti di vantaggio - ha tagliato corto in mattinata Bonaccini, riferendosi ai dati della sera precedente - Ringrazio chi mi ha scelto, siamo al 54%, è un risultato molto importante, ma l'importante è che le persone partecipino\". Il secondo posto nel gradimento fra gli iscritti non pare faccia paura a Schlein, che ha rilanciato: \"Saremo in grado di mobilitare moltissime persone alle primarie del 26 febbraio e questo ci metterà nelle condizioni di dare un grande valore aggiunto a questo congresso. E vincerlo\".Per i sostenitori di Schlein, il voto ai gazebo, che coinvolgerà i simpatizzanti anche non tesserati, favorirà la loro proposta. Le proporzioni indicano due campi da gioco diversi: l'ordine di grandezza del voto nei circoli è di 100 mila iscritti, quello atteso per le primarie è di un milione di elettori. L'esito dei circoli \"è andato oltre le aspettative - ha commentato Marco Furfaro, portavoce nazionale della mozione Schlein - Era il terreno dove tutti ci davano per sfavoriti\". Ma per la squadra del governatore, \"la presunta rimonta - ha detto Pina Picierno (Pd) - è stata raccontata soltanto dai comunicati stampa, ma la realtà parla di un vantaggio consolidato e enorme di Stefano Bonaccini\". Gara di letture e gara di dati. Il deputato Andrea De Maria, che sta col presidente dell'Emilia Romagna, ha fatto sapere che a Bologna \"la vittoria di Stefano Bonaccini è stata netta, con il 55,42% nella Federazione\", che comprende anche i comuni della Città Metropolitana.Un \"risultato che vale doppio\", ha esultato Bonaccini. Dal comitato Schlein hanno risposto con i dati di Milano, indicando la candidata in vantaggio (42%) sul rivale (38,5%), Napoli dove \"il risultato definitivo è di 898 voti per Elly Schlein e 881 per Stefano Bonaccini\" e della Liguria, con Bonaccini al 38,25% e Schlein al 54,09%: anche se sarebbe l'unico dato complessivo di una regione che la vede in testa. \"Abbiamo vinto in molte città, come Verona, Milano, Napoli, Catania, Venezia, Genova... - ha commentato Francesco Boccia - Dove non c'è la mano delle reti organizzate, Schlein vince\". Non a Firenze: \"Bonaccini è al 58% con 22 punti di vantaggio su Schlein\", ha annunciato Dario Nardella. La sciabola sfoderata dai due sfidanti per la segreteria non è solo di cifre. \"Non ci serve il partito degli amministratori - è stata la stoccata di Schlein al presidente di Regione - essere amministratori di per sé non è una linea politica e a noi serve una linea politica\". Ci sono poi le piccole sfide dal sapore antico. Come quella del circolo della Bolognina (quello della svolta di Occhetto e quello scelto da Schlein per il ritorno nel Pd), che ha visto al congresso Schlein e Cuperlo illustrare di persona le mozioni, l'una di fronte all'altro: Schlein è arrivata prima con 68 voti su 135, Cuperlo secondo con 36 voti, e Bonaccini terzo a quota 31. Il presidente della Regione ha però vinto nella sua Capogalliano col 95% delle preferenze. Ma già si guarda alle primarie, alla sfida decisiva. Nei prossimi giorni, saranno importanti anche gli endorsement degli esclusi. Ma Cuperlo non sembra intenzionato a dare indicazione. E anche De Micheli non ha sciolto la riserva.",
        "ranked": 7,
        "placed": "Politica",
        "epoch": 1676291424.5103495,
        "language": "IT",
        "source": "ANSA"
    },
    {
        "title": "Berlusconi: 'Da premier non sarei mai andato da Zelensky'",
        "date_raw": "Sun, 12 Feb 2023 21:32:10 +0100",
        "date": "2023-02-12",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/12/berlusconi-da-premier-non-sarei-mai-andato-da-zelensky_c3f4cd65-ccb9-4f0d-b813-9cc8a4b26379.html",
        "subtitle": "Il Cav: 'Giudico molto molto negativamente questo signore'. Il Pd: \"Inquietante, Meloni è d'accordo?' Palazzo Chigi: 'Sostegno governo a Kiev saldo e convinto'",
        "content": " Ma stavolta, nelle critiche, trascina pure la premier Giorgia Meloni reduce dalla delicata settimana di incontri con gli altri leader europei. E così alimenta lo scontro nella sua stessa maggioranza proprio nel giorno delle elezioni regionali. Il leader di Forza Italia è durissimo sul presidente ucraino: . Parole di piombo con cui rompe il silenzio elettorale e che gelano sia palazzo Chigi che la Farnesina. In più, uscendo dal seggio, dopo il voto per la Lombardia, prende le distanze apertamente dal capo del governo: \"Io a parlare con Zelensky, se fossi stato il presidente del Consiglio, non ci sarei mai andato, perché stiamo assistendo alla devastazione del suo paese e alla strage dei suoi soldati e dei suoi civili\".\r\n\r\nNemmeno un'ora dopo, Palazzo Chigi è costretto a rimettere ordine: \"Il sostegno all'Ucraina da parte del governo italiano è saldo e convinto\". La nota non cita le frasi choc del Cavaliere, ma rammenta che quella posizione era scritta \"chiaramente\" nel programma elettorale della coalizione e \"confermato in tutti i voti parlamentari della maggioranza che sostiene l'esecutivo\". . Il presidente di FI sembra arenarsi di nuovo sulle posizioni filo-Putin che nei mesi scorsi avevano innescato un vespaio di polemiche. Ancor di più ora che la premier sconta gli attriti con la Francia di Macron (emblematica la distanza tra i due, immortalata nelle foto dell'ultimo Consiglio a Bruxelles) e da cui ha preso le distanze proprio sulla scelta di un confronto ristretto con Zelesky, anziché esteso a tutta l'Unione europea come avrebbe preferito Meloni. Inevitabile a questo punto temere che le dichiarazioni del patriarca del centrodestra superino i confini nazionali. Berlusconi, del resto, va oltre nel suo j'accuse anti Kiev e si spinge a dare consigli alla Casa Bianca: \"Per arrivare alla pace, il signor presidente americano dovrebbe prendersi Zelensky e dirgli: 'È a tua disposizione dopo la fine della guerra un piano Marshall per ricostruire l'Ucraina'\".Il Cav immagina un piano aiuti da 6-7-8-9 mila miliardi di dollari ma imponendo la condizione della resa: \"Che tu domani ordini il cessate il fuoco - continua l'ex premier nel suo sfogo post elettorale - anche perché noi da domani non vi daremo più dollari e non ti daremo più armi\". A Zelesnsky riserva l'appellativo di \"signore\" e ribadisce che \"solo questo potrebbe convincerlo ad arrivare a un cessate il fuoco\". TE garantisce lealtà: \"In tutte le sedi continueremo a votare con i nostri alleati di governo rispettando il nostro programma\". Segue la sterzata degli azzurri, costretti a una nuova rettifica del Berlusconi-pensiero, come successe a maggio dopo alcune dichiarazioni fatte a Posillipo, a margine di una convention di FI, e a ottobre nell'audio rubato nell'assemblea con i parlamentari. \"Il sostegno del presidente Berlusconi in favore dell'Ucraina non è mai stato in dubbio\", è la premessa. Quindi si spingono oltre: l'ex premier \"ha solo espresso la sua preoccupazione per evitare la prosecuzione di un massacro e una conseguente grave escalation della guerra\", ma non viene meno - garantiscono - l'adesione di FI alla maggioranza di governo, alla posizione della Nato, dell'Europa e degli Usa\".Per ora da Mosca arriva una risposta misurata: \"Non spetta a me giudicare e dare i voti a Berlusconi, queste sono cose che riguardano gli italiani\", . Tuttavia osserva: \"Mi limito ai fatti, e i fatti dicono che per otto anni, dal 2014, la Russia ha insistito perché fossero applicati gli accordi di Minsk per la pace in Ucraina. Ma questo non era quello che l'Occidente aveva in mente\". Dure le opposizioni che attaccano le incongruenze della maggioranza. Il Pd, in particolare, sintetizza lo sdegno chiamando in causa la premier: \"Giorgia Meloni è d'accordo con le parole inquietanti pronunciate da Berlusconi?\", chiede la capogruppo al Senato, Simona Malpezzi e infierisce: Con questi alleati di governo, la premier non si lamenti di come viene trattata in Ue\". Carlo Calenda liquida Berlusconi come \"pessimo\" e osserva: \"Ricomincia con i suoi vaneggiamenti putiniani, in totale contrasto con Ue, il governo di cui fa parte e il ministro degli Esteri che è anche espressione del suo partito\".  ",
        "ranked": 6,
        "placed": "Politica",
        "epoch": 1676291424.5694404,
        "language": "IT",
        "source": "ANSA"
    },
    {
        "title": "Regionali nel Lazio e in Lombardia, il dato dell'affluenza",
        "date_raw": "Mon, 13 Feb 2023 13:24:52 +0100",
        "date": "2023-02-13",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/13/regionali-affluenza-al-2972-in-forte-calo_97b6973d-72d5-465e-a720-d2d77baf6871.html",
        "subtitle": "Alle 23 di ieri ha votato il 29,72%",
        "content": "I dati dell'affluenza nei 1.882 comuni al voto per le elezioni regionali di Lombardia e Lazio confermano il forte calo della partecipazione: alle 23 di ieri ha votato il 29,72%, rispetto al 70,63% delle precedenti omologhe. In Lombardia l'affluenza è del 31,78% (nel 2018 alla stessa ora e con lo stesso numero di comuni aveva votato il 73,11%). Nel Lazio è del 26,28% (66,55%). Nel 2018 si votò in una sola giornata, mentre quest'anno i seggi saranno aperti anche oggi.Lombardia e Lazio al voto, affluenza dimezzata Crolla, ed è più che dimezzata rispetto a cinque anni fa, l'affluenza alle elezioni regionali. Che l'astensionismo fosse il grande spauracchio di questa sfida si percepisce dal coro di appelli al voto dei leader. Quasi tutti rompono il silenzio elettorale solo per ricordare l'importanza della scelta. Secca Giorgia Meloni con il suo monito: \"Andate a votare\". Lo dice lasciando la scuola al Torrino, quartiere di periferia di Roma dov'è il suo seggio. La premier argomenta così: \"E' un'elezione importante, spero che l'affluenza sia adeguata a una scelta come quella che si deve fare per Regioni così strategiche per una nazione\". Il Viminale fotografa una disaffezione al voto che è leggermente minore in Lombardia: quando mancano solo i dati totali di Milano l'affluenza si arresta al 27,16%. Cinque anni fa, quando la regione scelse per la prima volta Attilio Fontana alla guida del Pirellone, era oltre il doppio, al 59,88%. Va peggio nel Lazio: prima di cena ai seggi risulta il 22,11, contro il 50,96% del 2018. E andando nel dettaglio, emerge che per ora nella Capitale traina il cosiddetto voto-ztl cioè più partecipato nelle zone centrali che in periferia. Di astensionismo non parla Matteo Salvini, che da giorni attacca i media per aver oscurato il voto. Andando a votare a Milano, si limita a dire: \"Questo sole è ben augurante sia per la Lombardia che per il Lazio, sono sicuro che ci saranno ottimi risultati\". Chissà se lo spirito del leader leghista resterà positivo all'esito del voto. Lo seguirà nel quartier generale del suo partito, in via Bellerio. Pungola gli elettori, con il suo stile e via tweet, Carlo Calenda: \"Votare è come un colloquio di lavoro. Scegliete non per appartenenza, ma sulla base di preparazione e competenza\". Più caustico Giuseppe Conte: \"Chi rimane a casa, e non vota, non è vero che non sceglie, ma lascia che altri scelgano per se stesso e questo non è bello per una democrazia\". L'ex premier e leader del M5s ricorda che \"quanti più voti ci saranno, maggiori possibilità avranno i cittadini di incidere nel prossimo governo regionale\". Super stringato Enrico Letta: \"Votato! Sperando che siamo in tanti oggi e domani a farlo\", sentenzia su Twitter. E chissà se domani sarà al Nazareno a seguire i risultati che, viste le tante divisioni scelte tra Dem, 5Stelle e Terzo polo, potrebbero penalizzare tutto il fronte o solo alcuni.",
        "ranked": 2,
        "placed": "Politica",
        "epoch": 1676291424.6019304,
        "language": "IT",
        "source": "ANSA"
    },
    {
        "title": "Regionali: dati parziali, alle 23 affluenza in calo a 30,96%",
        "date_raw": "Sun, 12 Feb 2023 23:32:37 +0100",
        "date": "2023-02-12",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/12/regionali-dati-parziali-alle-23-affluenza-in-calo-a-3096_b6ed9640-dac8-4314-99b9-b5636e72477f.html",
        "subtitle": "In Lombardia è al 31,76%, nel Lazio al 28,63%",
        "content": "\n            \n            (ANSA) - ROMA, 12 FEB - I dati relativi a 1.790  dei 1.882\ncomuni al voto per le regionali di Lombardia e Lazio indicano\nun'affluenza alle ore 23 del 30,96%% (era stata del 72,95% alle\nprecedenti omologhe). Lo rende noto il sito del Viminale.   \n\t\t\t\t   In Lombardia (1.436 comuni su 1.504) l'affluenza è del 31,76%\n(nel 2018 alla stessa ora e con lo stesso numero di comuni aveva\nvotato il 74,08). Nel Lazio (354 comuni su 378) è del 28,63%\n(69,69%).   \n\t\t\t\t   Nel 2018 si votò in una sola giornata, mentre quest'anno i\nseggi saranno aperti anche domani, dalle 7 alle 15, mentre\nquesta sera chiuderanno alle 23. (ANSA).   \n\t\t\t\t          ",
        "ranked": 4,
        "placed": "Politica",
        "epoch": 1676291424.62137,
        "language": "IT",
        "source": "ANSA"
    },
    {
        "title": "Regionali in Lazio e Lombardia, dalle 7 riaperti i seggi",
        "date_raw": "Mon, 13 Feb 2023 13:26:20 +0100",
        "date": "2023-02-13",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/13/regionali-affluenza-in-forte-calo-2972-alle-23_66a6c8c9-4e74-49aa-908b-a5e64dd78a74.html",
        "subtitle": "In forte calo l'affluenza: 29,72% alle 23 di ieri",
        "content": "Hanno riaperto alle 7 i seggi per le elezioni regionali in Lombardia e nel Lazio per il secondo giorno di votazioni. Si può votare fino alle 15. Subito dopo - al termine delle operazioni di voto e di riscontro dei votanti - avrà inizio lo scrutinio. Per questo turno elettorale le sezioni sono 9.254 per la Lombardia in un totale di 1.504 comuni e 5.306 sezioni per il Lazio suddivise in 378 comuni. In totale gli elettori chiamati al voto nelle due regioni sono circa 12 milioni. \r\n\r\nUn elettore italiano su quattro al voto, in palio le due Regioni più importanti del Paese, i big dei partiti in campo nel primo vero test dopo le Politiche: guai a chiamarle solo elezioni Regionali quelle per Lombardia e Lazio. Nei comitati elettorali è tutto pronto per la maratona dell'attesa dello spoglio: le sale stampa, i maxischermi dove seguire l'andamento delle percentuali, gli sfondi per rilasciare dichiarazioni di entusiasmo o di amarezza. I primi exit poll sono attesi per le 15, poi inizieranno ad arrivare le proiezioni dei risultati reali.E a quel punto sarà tutta in discesa verso il verdetto finale. I leader politici nazionali si divideranno tra Lazio e Lombardia. Il candidato del centrodestra Francesco Rocca, l'ex capo della Croce Rossa che aspira a succedere a Nicola Zingaretti, fa base al Salone delle Fontane dell'Eur a Roma. La presidente del Consiglio Giorgia Meloni potrebbe forse comparire lì a un certo punto del pomeriggio o della sera. Ma al momento non c'è alcuna conferma. Il rivale del centrosinistra e del Terzo polo Alessio D'Amato riunirà invece i suoi nel comitato elettorale del quartiere popolare di Portonaccio. Sarà invece in Lombardia Matteo Salvini, che dalla sede della Lega di via Bellerio seguirà l'andamento dello scontro tra Attilio Fontana (centrodestra), Pierfrancesco Majorino (centrosinistra-M5s) e Letizia Moratti (Terzo polo). Gioca in casa invece Giuseppe Conte, che ospita nella sede del M5s in via di Campo Marzio il quartier generale della sua candidata nel Lazio, la giornalista Donatella Bianchi. Il Lazio viene da dieci anni di amministrazione di centrosinistra: il risultato di domani potrebbe significare il ritorno del centrodestra - e la prima vittoria post-Politiche della romana Meloni - o la conferma di una schieramento che esprime anche il sindaco della Capitale Roberto Gualtieri. Uno scenario, quest'ultimo, che avrebbe certe ricadute anche sulla coalizione di governo. Occhio anche ai risultati del M5s, che nel Lazio ha scelto di andare da solo a differenza della Lombardia dove invece viaggia assieme al centrosinistra.Le regionali in Lombardia saranno un test importante per la Lega e Matteo Salvini, dopo il voto in mattinata, nel pomeriggio si sposterà nella sede di via Bellerio per aspettare i risultati e vedere se Attilio Fontana sarà rieletto. Probabile che farà lì un passaggio anche il governatore uscente che domani sarà nel suo ufficio a Palazzo Lombardia mentre nella sede del Consiglio Regionale a Palazzo Pirelli verrà allestita la sala stampa per assistere allo spoglio. Aperta anche la sede milanese di Fratelli d'Italia in corso Buenos Aires, mentre Silvio Berlusconi seguirà l'andamento del voto da Arcore. Pierfrancesco Majorino ha scelto la location dell'Ostello Bello Grande vicino alla stazione Centrale per seguire lo spoglio, mentre Letizia Moratti sarà al centralissimo hotel dei Cavalieri con il suo comitato. Tutti in attesa del responso delle urne che sceglierà i nuovi governatori di Lazio e Lombardia.   La scheda elettorale è di colore verde. L'elettore ha tre opzioni: (e la scelta non si estende alle liste collegate), (nel caso si selezioni solo sulla lista la preferenza di estende anche al candidato) o, cioè scegliere una lista e un candidato governatore non collegato.È possibile esprimere una o due preferenze per i candidati al consiglio regionale: basta scrivere il cognome del candidato, o nome e cognome, accanto al simbolo della lista a cui appartiene. Nel caso si esprimano due preferenze, devono riguardare due candidati di sesso diverso pe rispettare la cosiddetta parità di genere. Se si scelgono due uomini o due donne la seconda scelta sarà annullata. Lo spoglio inizierà lunedì subito dopo la chiusura dei seggi.",
        "ranked": 3,
        "placed": "Politica",
        "epoch": 1676291424.646475,
        "language": "IT",
        "source": "ANSA"
    },
    {
        "title": "Regionali: affluenza ore 19 al 25,27%, in forte calo",
        "date_raw": "Sun, 12 Feb 2023 20:41:51 +0100",
        "date": "2023-02-12",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/12/regionali-affluenza-ore-19-al-2527-in-forte-calo_f67aac27-a51d-4681-a2a4-5f31d484221f.html",
        "subtitle": "In Lombardia al voto il 27,17%, nel Lazio il 22,11%",
        "content": "\n            \n            (ANSA) - ROMA, 12 FEB - I dati relativi ai 1.882 comuni al\nvoto per le regionali di Lombardia e Lazio testimoniano\nun'affluenza alle ore 19 del 25,27% (era stata del 56,1% alle\nprecedenti omologhe). Lo rende noto il sito del Viminale.   \n\t\t\t\t   In Lombardia (1.504 comuni su 1.504) l'affluenza è del 27,17%\n(nel 2018 alla stessa ora e con lo stesso numero di comuni aveva\nvotato il 59,23%).   \n\t\t\t\t   Nel Lazio (378 comuni su 378) è del 22,11% (50,96%).   \n\t\t\t\t   Nel 2018 si votò in una sola giornata, quest'anno i seggi\nsaranno aperti anche domani, dalle 7 alle 15, mentre questa sera\nchiuderanno alle 23. (ANSA).   \n\t\t\t\t          ",
        "ranked": 5,
        "placed": "Politica",
        "epoch": 1676291424.7376673,
        "language": "IT",
        "source": "ANSA"
    }
]
