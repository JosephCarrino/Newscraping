[
    {
        "title": "Dall'Ucraina al nodo nomine, Meloni avanti senza strappi ",
        "date_raw": "Tue, 14 Feb 2023 11:59:24 +0100",
        "date": "2023-02-14",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/13/dallucraina-al-nodo-nomine-meloni-avanti-senza-strappi_c7f43efe-0c19-497d-901c-38f8fd03817e.html",
        "subtitle": "Il voto conferma la leadership e i pesi del governo. Ma FdI non teme gli alleati",
        "content": "Il voto delle regionali è un test superato per il governo ma, sono tutti concordi, non cambia di molto gli equilibri interni alla maggioranza. E quindi si consolida la leadership di Giorgia Meloni nel centrodestra. Ma gli alleati tengono - nel caso della Lega molto più dei pronostici della vigilia, soprattutto in Lombardia - e sono pronti già da oggi, è la scommessa che fanno in molti, a ricominciare con i piccoli screzi, con i distinguo, che rischiano di rendere accidentata la strada del governo. Da qui la necessità per Palazzo Chigi , si ragiona in ambienti della coalizione, di procedere senza \"strappi\" Ieri come oggi, insomma, a impensierire la premier sono più i partiti che la sostengono che le opposizioni. Certo, è un ragionamento che si fa in casa di Fdi, l'unica alternativa a questo governo è il voto e un nuovo passaggio alle urne, dice un dirigente del partito \"non sarebbe bello per loro\". Perché certo, \"hanno tenuto rispetto alle politiche ma se si fa il confronto con le ultime regionali...\". Le uscite di Silvio Berlusconi - che domenica ha oscurato l'appuntamento elettorale col suo affondo sull'Ucraina e su Zelensky - vengono derubricate a intemperanze. E, anzi, c'è chi osserva che di fatto hanno isolato il leader azzurro, visto che tutta Forza Italia, a partire dai ministri, si è schierata pubblicamente sulla linea atlantista e filo-ucraina del governo. Contemporaneamente viene vista come un segnale di alleggerimento nei rapporti tra Palazzo Chigi e i suoi alleati la decisione del governo di revocare la costituzione di parte civile nel processo Ruby-ter a carico del Cavaliere. Il viaggio a Kiev, assicurano peraltro dall'esecutivo, resta in agenda e potrebbe avvenire a ridosso dell'anniversario (il 24 febbraio) dell'inizio del conflitto, se ci saranno le condizioni. Ma le occasioni ad alto rischio incidente sono molteplici, non solo in politica estera: per evitare di entrare in rotta di collisione il giorno dopo il successo elettorale, in commissione alla Camera slitta il voto sul decreto benzina, perché non si è ancora trovata una soluzione che soddisfi tutti gli alleati sul metodo con cui esporre i prezzi medi (Fdi ha proposto una app, Forza Italia insiste con il qrcode). Sulla giustizia - mentre ancora è fresco il caso Donzelli-Delmastro su Cospito - si potrebbe aprire un nuovo fronte, con Lega e Fi che, insieme al Terzo Polo, chiedono di accelerare sulla separazione delle carriere. Un asse, quella tra i due azionisti di minoranza dell'esecutivo, che in prospettiva rischia di mettere i bastoni tra le ruote all'azione del governo. Che in primavera è atteso alla prova regina, quella delle nomine delle partecipate pubbliche. Una partita che potrebbe come antipasto la Rai, che non era nei progetti originari della premier. Meloni avrebbe preferito mettere la testa sul dossier della tv pubblica alla scadenza del cda. Ma le tensioni degli ultimi giorni esasperate dallo scontro su Sanremo, stanno cambiando l'orientamento e un cambio al vertice, anche se l'eventuale sostituto di Carlo Fuortes durerebbe un solo anno, viste le attuali regole. Sempre entro la primavera Meloni sarà chiamata a scrivere il suo primo Def, che darà l'orientamento della politica economica, senza più la scusa del poco tempo a disposizione come con la manovra. E nel frattempo dovrà contrattate con Bruxelles la revisione del Pnrr. Tenendo a bada le pretese degli alleati che non faranno che intensificarsi anche in vista della nuova cavalcata elettorale. Quella per le elezioni europee del 2024. Quelle sì cruciali perché se andasse in porto il progetto di staccare il Ppe dal Pse coltivato dai Conservatori - guidati da Meloni - cambierebbero completamente gli equilibri. Stavolta non a Roma ma a Bruxelles. ",
        "ranked": 11,
        "placed": "Politica",
        "epoch": 1676372428.259199,
        "language": "IT",
        "source": "ANSA"
    },
    {
        "title": "Elezioni regionali: i risultati. Lombardia e Lazio al centrodestra. Fontana-Rocca oltre il 50%",
        "date_raw": "Tue, 14 Feb 2023 11:26:15 +0100",
        "date": "2023-02-14",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/13/elezioni-regionali-i-risultati-in-diretta.-lombardia-e-lazio-al-centrodestra.-fontana-rocca-oltre-il-50_025a1bc3-2af3-4490-81a7-73b8e029b0c0.html",
        "subtitle": "Flop opposizioni. Affluenza definitiva in forte calo, al 40%: in Lombardia è al 41,67%, nel Lazio al 37,2%",
        "content": "in  e nel . , leghista sostenuto dal centrodestra, è stato confermato alla presidenza della Regione Lombardia con il 54,67%, l'equivalente di 1.774.477 preferenze. . Lo sfidante del centrosinistra, M5S e Alleanza Verdi-Sinistra, , ha raggiunto il 33,93%, 1.101.417 voti. T, candidata civica per il Terzo Polo, con il 9,87% e 320.346 preferenze. Quindi , di Unione popolare con l'1,53% (49.514). Fra le liste Fratelli d'Italia è al primo posto con il 25,18%, seguono Pd (21,82%), Lega (16,53%) e Forza Italia (7,23%). La lista civica a sostegno di Fontana ha ottenuto il 6,16%, quella per Letizia Moratti il 5,3% e il Patto civico per Majorino il 3,82%. Per il Movimento 5 Stelle il risultato è stato del 3,93%, per Azione-Italia Viva del 4,25%.Il rafforzando di fatto, come commenta subito la premier Giorgia Meloni, \"l'azione del governo\". Nel Lazio e in Lombardia i rispettivi candidati, Francesco Rocca e Attilio Fontana, sfondano quota 50%. Non lasciando dubbi sulla loro vittoria già dalle prime proiezioni.Ma il dato più clamoroso che emerge da queste consultazioni è . In  va il 41,67% degli aventi diritto ma il record assoluto è nel Lazio: solo il 37% si presenta ai seggi. Punta massima a Roma con il 33,11%, dato sconfortante se si pensa che alle precedenti regionali del 2018 nella Capitale andò alle urne il 63,11%. Già alle ultime Comunali si lanciò l'allarme astensionismo, ma allora, nell'ottobre 2021, andò a votare il 48,54% e al secondo turno il 40,68%. . La Lega tiene in Lombardia anche se non è più il primo partito della Regione. La forza politica guidata da Matteo Salvini, che comunque continua ad esprimere la figura del presidente Fontana, riconfermato al Pirellone, porta a casa un 17% che, seppur in netto calo rispetto al 29,6% di 5 anni fa, è pur sempre in crescita rispetto alle politiche di settembre quando incassò il 13%. Ora la prima forza politica nella regione, da sempre a trazione leghista, è Fratelli d'Italia che mantiene le posizioni con il 26%, senza sfondare però la linea conquistata a settembre: così come si temeva, soprattutto nella coalizione di centrodestra. Mentre FI, pur avendo dimezzato i voti, passando dal 14% del 2018 all'8% di ora, tutto sommato tiene se si pensa che alle ultime politiche aveva preso il 6,8% e che l'aver perso un 'pezzo' del calibro di Letizia Moratti avrebbe potuto costare una sonora sconfitta. Storia questa che invece ha avuto tutt'altro sviluppo. La Moratti, già vice di Fontana alla regione, presentandosi come candidata del Terzo Polo, non solo alla fine non riesce a erodere alcun voto al centrodestra, ma registra nel complesso un flop fermandosi a quota 10%. Un risultato che porta il leader di Azione Carlo Calenda a dire che \"il centro e la sinistra non sono mai stati in partita, neanche uniti\" e che \"Moratti è stata coraggiosa e si è spesa moltissimo, ma fuori dal bacino di voti del Terzo Polo non siamo riusciti ad attrarre consensi\". La sua lista ottiene comunque un 6% contro il 4% di Azione-Italia Viva. Sconfitta anche per Pierfrancesco Majorino (centrosinistra-M5s) che raggiunge il 33,3%.Analogo il risultato elettorale nel dove i partiti della maggioranza riescono a scippare al Pd la guida della Regione che aveva visto Nicola Zingaretti confermato per due mandati. Fratelli d'Italia incassa oltre il 34% confermandosi primo partito e superando il risultato delle politiche quando aveva preso il 31,44%. Il Pd, tutto sommato resiste ottenendo quel 21% che è in linea con il 21,25% del 2018 e migliora rispetto al 18,32% delle ultime politiche. Non riesce, invece, l'exploit a Donatella Bianchi, la giornalista Rai scelta da Giuseppe Conte per competere con Alessio D'Amato. Lei si ferma al 12%. Ma i pentastellati crollano passando dal 27% di 5 anni fa a poco più del 9%. Alessio D'Amato porta a casa il 34%. Il segretario del Pd Enrico Letta punta il dito contro il M5S e il Terzo Polo dicendo che \"l'Opa contro il Pd ha fatto male a chi l'ha tentata\", mentre rivendica il fatto di essere ora \"il secondo partito del Paese\". Matteo Salvini esulta e fa sapere di aver sentito al telefono sia Giorgia Meloni, sia Silvio Berlusconi : \"Siamo tutti reciprocamente contenti della vittoria della squadra. Il gioco di squadra con loro funziona\".\r\n\r\n: così ha spiegato il presidente della Lombardia . \"Sono soddisfatto che i cittadini hanno compreso la nostra capacità di affrontare momenti difficili e complicati\", ha aggiunto. \"Il primo sentimento è la gioia per i lombardi che hanno capito il nostro lavoro\". \"La democrazia c'è, perché nel momento in cui c'è espressione del voto si realizza. Bisogna smettere di delegittimare la politica, credo sia l'aspetto più grave su cui siamo tutti responsabili. La politica deve essere valutata per il ruolo che deve rivestire all'interno di una democrazia\". \"Dobbiamo cercare di essere più vicini ai cittadini per far capire che il loro voto è comunque importante - conclude - penso che questo buon risultato sia dovuto al fatto che ho sempre dialogato con tutte le componenti della Regione\".\"E' stata una corsa breve ma intensa - ha detto  -. Prevale ora il senso di responsabilità che è enorme, bisogna risollevare una sanità distante e che mortifica i cittadini. L'astensionismo poi sottolinea che 10 anni di centrosinistra hanno allontanato i cittadini. Ci impegneremo per far tornare fiducia e partecipazione\". \"Complimenti a Francesco Rocca e Attilio Fontana per la netta vittoria di queste elezioni regionali, sicura che entrambi daranno il massimo per onorare il voto e il mandato ricevuto dai cittadini di Lazio e Lombardia. Un importante e significativo risultato che consolida la compattezza del centrodestra e rafforza il lavoro del Governo\": La premier ha telefonato a Fontana e Rocca. A quanto si apprende, si è congratulata con loro e ha espresso a entrambi soddisfazione per un risultato netto.\r\n\r\n\"E' come nel basket, nel calcio. Si vince insieme\". Lo ha detto il ministro dell'Economia  a margine di un evento a Bruxelles, interpellato su eventuali ripercussioni sugli equilibri del Governo dall'esito delle elezioni regionali. \"No\", ha risposto al riguardo.\"Per quanto riguarda la Lega sono contento anche se mi interessa il lavoro di squadra\". Lo ha detto il segretario della Lega, , nella conferenza stampa sulle Regionali. \"Conferma che il gioco di squadra con Giorgia e Silvio funziona - ha aggiunto - al di là di quello di cui si è chiacchierato, competizioni intervento rivalità… Ho sentito sia Silvio che Giorgia, tutti siamo reciprocamente contenti della vittoria della squadra\".Se gli exit-poll venissero confermati sarebbe \"un successo del centrodestra, nel Lazio molto consistente ma anche in Lombardia. E' un voto di fiducia al governo di centrodestra, quindi siamo soddisfatti\", ha affermato il vice premier e ministro degli Esteri, . \"Se confermato questo è un dato superiore anche rispetto alle elezioni politiche. Un apprezzamento che cresce\", ha detto il ministro, , presente al comitato elettorale di Francesco Rocca a Roma. \"La coalizione è unitissima\", ha aggiunto.: \"è stata una telefonata cordiale con la quale D'Amato ha riconosciuto il risultato, gli ha fatto i complimenti e ha promesso che la sua sarà una opposizione dura sulle questioni concrete\". È quanto si apprende dallo staff di D'Amato.\"I veri sconfitti nel Lazio sono il M5s. Conte dovrà riflettere sulle scelte che ha compiuto e sulla decisione di non proseguire l'esperienza di governo alleati, e vanno molto dietro al dato delle precedenti regionali e politiche\", ha detto D'Amato, al suo comitato elettorale.\"Da parte del Pd c'è molta concentrazione sulla nostra performance. Ascoltare il redivivo Letta rendere dichiarazioni entusiastiche, sembra stappare bottiglie di champagne sulla performance del Pd, francamente se immaginiamo in particolare il Lazio dove c'è un candidato indicato da Letta e Calenda, che consegnano la Regione al centrodestra, avrei poco da festeggiare\". Così , presidente del M5s, nella sede nazionale del Movimento in via di Campo Marzio a Roma commentando i risultati delle elezioni regionali.\r\n\r\n\"La sconfitta in Lazio e Lombardia è netta, malgrado gli sforzi generosi dei nostri candidati e di chi si è speso per la campagna. Ora bisogna cambiare per davvero, nella visione, nei volti e nel metodo. Solo così si potrà ricostruire un campo progressista e tornare a vincere insieme\". Lo dice la candidata alla guida del Pd . \"L'astensionismo altissimo è una ferita alla democrazia e temo che come a settembre interessi soprattutto le fasce più impoverite, che non trovano più rappresentanza. La destra si unisce e vince nonostante le sue contraddizioni. Noi dobbiamo fare la sinistra, che si batte per chi fa più fatica\".E' stata \"una vittoria netta della destra\", \"il Terzo polo rifletta sulla scelta che ha portato a sostenere Letizia Moratti\" e \"non aver avuto un leader di partito a livello nazionale non ci ha aiutato, spiega il candidato del centrosinistra e M5s alle regionali lombarde. \"Non avere una leadership nazionale ci ha costretto a far sempre un di più - ha aggiunto - rimane il rammarico di aver presentato il candidato due mesi prima del voto\".\r\n\r\n\"La scelta degli elettori è stata chiara e inequivocabile - ha scritto su Twitter il leader di Azione,  -: vince la destra ovunque. Il centro e la sinistra non sono mai stati in partita, neanche uniti, neanche nell'ipotetico formato del campo largo. Letizia Moratti è stata coraggiosa e si è spesa moltissimo, ma fuori dal bacino di voti del Terzo Polo non siamo riusciti ad attrarre consensi\". \"In un quadro politico per noi particolarmente complicato e con il vento chiaramente contro - ha dichiarato il segretario Pd, il Pd ottiene un risultato più che significativo, dimostra il suo sforzo coalizionale e respinge la sfida di M5S e Terzo Polo. Il tentativo ripetuto di sostituirci come forza principale dell'opposizione non è riuscito. L'Opa contro il Pd ha fatto male a chi l'ha tentata. Ci auguriamo che questo risultato dimostri finalmente a M5S e Terzo Polo che l'opposizione va fatta al governo e non al Pd. Il Pd rimane saldamente seconda forza politica e primo partito dell'opposizione\". Il risultato elettorale è \"insoddisfacente, lontano da quelle che erano le ambizioni e le aspettative\" ma la \"proposta politica progressista rimane\". Lo dice  commentando il risultato elettorale. \"La nostra proposta progressista rimane\", ha aggiunto, ma \"aveva bisogno di più tempo per essere comunicata. \"Non ci sentiamo assolutamente responsabili\", ha anche detto rispondendo a una domanda sulla rottura dell'alleanza col Pd\".\"La sconfitta di oggi è in continuità con quella delle politiche del 25 settembre scorso, dove un Pd ridotto e un campo progressista diviso regalano un'altra vittoria alla destra, anche quando è in difficoltà\", dice il candidato alla segreteria del Pd, . \"Dobbiamo chiudere questo capitolo e aprirne uno nuovo, dove il Pd torna centrale e attrattivo. Credo che il voto degli iscritti di questi giorni sia già un segnale della voglia di cambiamento e sono convinto che dalle primarie del 26 febbraio verrà un'ulteriore spinta in questa direzione\".",
        "ranked": 12,
        "placed": "Politica",
        "epoch": 1676372428.2731717,
        "language": "IT",
        "source": "ANSA"
    },
    {
        "title": "Regionali: Fdi vince ovunque nel Lazio, tramonta il campo largo",
        "date_raw": "Mon, 13 Feb 2023 21:28:45 +0100",
        "date": "2023-02-13",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/13/regionali-fdi-vince-ovunque-nel-lazio-tramonta-il-campo-largo_34d06316-3ef3-4c28-a4b9-5379bb69f160.html",
        "subtitle": "A Roma affluenza ai minimi, il Pd tiene, tracollo pentastellati",
        "content": "Il centrodestra riconquista il Lazio e lo fa con una vittoria netta trainata da Fratelli d'Italia, che vince ovunque e si conferma il primo partito con oltre il 34% superando il risultato delle politiche dello scorso settembre quando aveva ottenuto il 31,44%, prendendo come riferimento la Circoscrizione Lazio del Senato. Una vittoria netta. Francesco Rocca, il manager della sanità con il culto del fare voluto dalla premier Giorgia Meloni, è il nuovo governatore con il 49,92% quando sono state scrutinate 2.031 sezioni su 5.306. Il centrodestra vince anche a Roma, che stavolta non premia il centrosinistra, fiaccato anche dall'astensione record. E tramonta così il campo largo, l'alleanza Pd-M5s, al governo della regione con Nicola Zingaretti. Non ce l'ha fatta il candidato dem Alessio D'Amato, assessore alla sanità uscente in prima linea nella battaglia contro il Covid, che ottiene il 36,56%, in termini percentuali più di quel 33% con cui Zingaretti vinse nel 2018, anche se con oltre un milione di voti e un'affluenza al 66,55%. Il Pd però tiene con circa il 21% in linea con il 21,25% delle regionali del 2018 ed anzi migliora rispetto al 18,32% delle ultime politiche. Non riesce l'exploit a Donatella Bianchi, la giornalista Rai, in corsa per i Cinque Stelle che si ferma a circa il 12%. Anzi i pentastellati arretrano: alle regionali del 2018 Roberta Lombardi prese il 27%, mentre alle politiche il M5s aveva il 14,8%. Ora come voto di lista si attesta a poco più del 9%. A pesare sul risultato l'astensione record, l'affluenza nel Lazio si è quasi dimezzata rispetto alle precedenti regionali del 2018 passando dal 66,55% al 37,2%. Il record negativo è stato a Roma dove l'affluenza si è fermata al 33,11% contro il 63,11% delle regionali del 2018. Ha votato un elettore su tre, mentre quasi il 70% ha disertato le urne, specie in periferia. Alle comunali dell'ottobre 2021 al primo turno andò a votare il 48,54% e al secondo turno il 40,68% degli aventi diritto. Solo in centro e nelle zone semicentrali, Ztl compresa, si è votato un po' di più: 39,16% nel II municipio (Parioli-Trieste) e nel I municipio, cioè il centro storico 35,48%. Il record dell'astensionismo, con il 27,55% di affluenza, c'è stato nella periferia di Tor Bella Monaca seguita da Ostia con il 29,89%. La vittoria di Rocca restituisce un quadro politico regionale ridisegnato, come era già nelle premesse della sfida elettorale. Il centrodestra, trainato da Fdi e dal candidato voluto dalla premier Meloni, va oltre anche quel quasi 45% ottenuto alle politiche e il 36% delle regionali del 2018 è un ricordo lontano. Fratelli d'Italia si conferma primo partito e vince ovunque, con oltre il 33%, un balzo netto rispetto all'8,69% delle regionali del 2018. Forza Italia e Lega restano ai livelli delle politiche, intorno al 6%. E traina la vittoria con punte del 44% in provincia di Latina e quasi del 42% a Viterbo. Due province dove Rocca fa il pieno: a Latina con il 73,14% e nella Tuscia con il 63,65% con 50 sezioni scrutinate su 295, Il centrodestra vince anche Roma con il 46,36% ottenuto da Rocca, superando il 40,60% delle politiche, quando sono state scrutinate circa il 40% delle sezioni. FdI si conferma primo partito con oltre il 33%, più del 30% delle politiche, prendendo come riferimento la circoscrizione Lazio 1 della Camera e va ben oltre il 17,42% delle comunali del 2021. Il partito della premier Meloni è primo in tutti i municipi e in centro è al 26,76%, davanti al Pd che si attesta al 25,07%. Nella Capitale il centrosinistra con il 39% ottenuto da Alessio D'Amato va meglio del 30% delle politiche. Anche la formazione di Calenda non dà l'apporto sperato attestandosi al circa il 6%, contro il 9,42% delle politiche. Così il centrosinistra stavolta non vince. Roma non lo salva.",
        "ranked": 4,
        "placed": "Politica",
        "epoch": 1676372428.291144,
        "language": "IT",
        "source": "ANSA"
    },
    {
        "title": "Regionali: in Lombardia FdI primo, Lega regge. M5s non basta a Pd",
        "date_raw": "Mon, 13 Feb 2023 21:35:17 +0100",
        "date": "2023-02-13",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/13/regionali-in-lombardia-fdi-primo-lega-regge.-m5s-non-basta-a-pd_3daa9b34-9889-4609-9b72-cd005dbf7872.html",
        "subtitle": "Astensionismo record, exploit lista Fontana, delude Terzo Polo",
        "content": "E' una vittoria che riporta il centrodestra ai tempi di Roberto Formigoni che vinse tre delle sue quattro elezioni con la maggioranza assoluta lasciando le briciole ai suoi avversari. Attilio Fontana ci arrivò vicino nel 2018, quando si fermò al 49,7% con quasi due milioni e 800mila voti mentre questa volta, complice un'astensione mai vista in Lombardia con l'affluenza al 41,6%, con un numero di voti inferiori supera abbondantemente la soglia del 50%. Con una differenza non da poco, però: non è più il suo partito, cioè la Lega, la prima forza della Regione, anche se Matteo Salvini può essere soddisfatto del 17%, risultato in netto calo rispetto al 29,6% di cinque anni fa ma in crescita rispetto al 13% preso in Lombardia alle politiche dello scorso anno.Per la prima volta è infatti Fratelli d'Italia \"la forza trainante della coalizione\", come l'ha definita Daniela Santanchè, dopo un enorme salto in avanti che porta il partito di Giorgia Meloni dal 3,6% del 2018 al 26% di oggi. Dando vita a inediti equilibri nel centrodestra in una giunta prima saldamente nelle mani di Forza Italia, dimezzata in cinque anni dal 14% al 7%, e poi della Lega. Partito che però esprime sempre il presidente, forte anche di un risultato eccellente anche nelle zone colpite dal covid come Brescia e Bergamo, dove ha superato il 60%, e forte anche della sua lista che supera il 6%, andando a insidiare appunto il partito di Silvio Berlusconi come terza forza della coalizione. Solo il risultato di Milano è l'unica magra consolazione per Pierfrancesco Majorino, che alla luce dei risultati non sarebbe riuscito a vincere neanche con l'intero campo largo. Tiene il Pd, che migliora seppur di poco i risultati del 2018 e del 2022 superando il 20% ma gli alleati del Movimento 5 stelle non arrivano neanche al 5%, crollando rispetto al 17% delle scorse regionali quando si presentarono da soli. Non va per niente meglio a Letizia Moratti, che sperava di drenare voti sia a destra che a sinistra e invece, a metà scrutinio, non è riuscita a superare neanche la soglia del 10%. E se la sua lista civica ha ottenuto un discreto 5%, si è invece fermata al 4% l'alleanza tra Azione e Italia Viva che in Lombardia alle politiche era andata meglio rispetto al dato nazionale. Moratti non entrerà quindi in consiglio regionale, mentre Majorino ha confermato che lascerà il suo seggio da eurodeputato per guidare l'opposizione in Lombardia, una regione che da 28 anni il centrosinistra non riesce a governare e così sarà anche per i prossimi cinque.",
        "ranked": 3,
        "placed": "Politica",
        "epoch": 1676372428.3036742,
        "language": "IT",
        "source": "ANSA"
    },
    {
        "title": "Regionali: la strategia di Conte non sfonda, tensione col Pd",
        "date_raw": "Tue, 14 Feb 2023 10:32:36 +0100",
        "date": "2023-02-14",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/13/regionali-la-strategia-di-conte-non-sfonda-tensione-col-pd_d55046ca-3fda-4c86-a8c8-da4004482143.html",
        "subtitle": "\"Letta ha poco da festeggiare. Campane a morto per noi? Esagerati\"",
        "content": ", ma si difende dagli attacchi che arrivano dal Nazareno ai danni del suo Movimento. \"Qualcuno suona già le campane a morto per il M5s - dichiara - ma io non esagererei la portata che rimane circoscritta sul piano territoriale a queste elezioni\". La dichiarazione è rivolta soprattutto ai democratici, \"molto concentrati sulla nostra performance\". Da qui la difesa giocata con una freccia scoccata verso il segretario uscente. \"Ascoltare il redivivo Letta che dalle dichiarazioni entusiastiche sembra stappare bottiglie di champagne sulla performance del Pd\" non è accettabile per il presidente pentastellato. \"Francamente avrei poco da festeggiare\", aggiunge con una punta di ironia. Dalla sede nazionale del M5s a Roma, in via di Campo Marzio, Conte fa riferimento proprio al Lazio, \"dove c'è un candidato indicato da Letta e Calenda, che consegnano la Regione al centrodestra\". È da questa Regione, infatti, dove il M5s ha rotto l'alleanza con i Dem, che arrivano le critiche più dure.In primis dal candidato D'Amato: \"i veri sconfitti nel Lazio sono il M5s\". Un'analisi anticipata dal segretario Dem: \"l'Opa contro il Pd ha fatto male a chi l'ha tentata\". Fallito dunque, per Letta, il tentativo di sostituzione come forza principale dell'opposizione. Una lettura che Conte rispedisce al mittente, ridimensionando la portata dell'esito elettorale. Per il presidente M5s si tratta di un risultato \"in linea con le serie storica sui territori del M5s, dove non avendo delle strutture territoriali non riusciamo sicuramente a brillare\".Assicura quindi l'impegno a \"fare di più sui territori\" e difende la sua scelta di aver anteposto il programma al cartello elettorale. E lo fa citando quella somma algebrica che, almeno in Lazio, \"comunque ci avrebbe dato per perdenti\", afferma. La questione alleanze, aperta in campagna elettorale e deflagrata nelle prime ore dopo la chiusura delle urne, ha così un elemento in più per essere discussa. E da questa parte del 'campo largo' c'è una consapevolezza in più: \"I numeri ci dicono che con un'accozzaglia elettorale non saremmo andati da nessuna parte\". La difesa del leader arriva subito dopo le parole della candidata Donatella Bianchi, arrivata nel tardo pomeriggio nella sede nazionale per certificare un risultato \"lontano dalle ambizioni e dalle aspettative\". In una sala blindatissima hanno aspettato i risultati i capigruppo al Senato e alla Camera Barbara Floridia e Francesco Silvestri. Con loro il senatore Ettore Licheri, la deputata Vittoria Baldino e la vicepresidente M5s Paola Taverna. Ma è spettato al presidente, arrivato ben oltre le 18, a studiare la risposta sul piano nazionale a quelle che per Bianchi sono state delle \"provocazioni\" giunte dalle altre forze politiche.",
        "ranked": 5,
        "placed": "Politica",
        "epoch": 1676372428.3262722,
        "language": "IT",
        "source": "ANSA"
    }
]
