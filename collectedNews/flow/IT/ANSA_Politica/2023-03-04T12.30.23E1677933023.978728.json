[
    {
        "title": "Santanchè, tragedie con i migranti accadute con tutti i governi",
        "date_raw": "Fri, 3 Mar 2023 12:34:29 +0100",
        "date": "2023-03-03",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/03/santanche-tragedie-con-i-migranti-accadute-con-tutti-i-governi_9017dc1e-3e69-4715-9b7e-8d67d940d363.html",
        "subtitle": "Sbagliato dire che il governo non c'è stato",
        "content": "\n            \n            (ANSA) - FIRENZE, 03 MAR - \"Dire che non c'è stato il governo\nè sbagliato, perché si è recato immediatamente il ministro\ncompetente, e quindi respingo l'accusa che il governo non ci\nsia\". Lo afferma Daniela Santanché, ministro del Turismo,\nparlando del naufragio di Cutro a margine della convention di\nFedercongressi&eventi . \"Certo che queste tragedie - ha spiegato\n-, vedere quelle tante bare bianche, ci fanno stare male.   \n\t\t\t\tRicordo che queste tragedie ci sono state con tutti i governi,\npurtroppo: dal governo Prodi al governo Letta, al governo Renzi,\nquindi bisogna anche stare attenti, perché ho letto titoli di\ngiornali che non fanno onore alla nostra Italia\". (ANSA).   \n\t\t\t\t          ",
        "ranked": 11,
        "placed": "Politica",
        "epoch": 1677929424.8845518,
        "language": "IT",
        "source": "ANSA"
    },
    {
        "title": "Migranti: Paita, anche Conte deve rendere conto del suo operato",
        "date_raw": "Fri, 3 Mar 2023 13:30:15 +0100",
        "date": "2023-03-03",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/03/migranti-paita-anche-conte-deve-rendere-conto-del-suo-operato_dd6bbb51-c292-4585-a2cc-20fcfdc01a9a.html",
        "subtitle": "Ha condiviso ed emanato regole che hanno indebolito salvataggi",
        "content": "\n            \n            (ANSA) - ROMA, 03 MAR - \"I 5 stelle chiedono Salvini in aula.   \n\t\t\t\tL'ho chiesto anche io e lo ribadisco. Solo che a rendere conto\ndel suo operato dovrebbe essere anche e soprattutto Giuseppe\nConte  che ha condiviso ed emanato le regole che hanno\nindebolito l'azione di salvataggio delle persone in mare. Invece\ntace, da giorni.  Così su twitter, Raffaella Paita, presidente\ndi Azione-Italia Viva in Senato. (ANSA).   \n\t\t\t\t          ",
        "ranked": 10,
        "placed": "Politica",
        "epoch": 1677929424.8984597,
        "language": "IT",
        "source": "ANSA"
    },
    {
        "title": "Meloni, record di occupati, è una nazione che riparte",
        "date_raw": "Fri, 3 Mar 2023 15:01:05 +0100",
        "date": "2023-03-03",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/03/meloni-record-di-occupati-e-una-nazione-che-riparte_2dff7a79-58e5-4bf1-9bd3-8e55f2343ed0.html",
        "subtitle": "Ora miglioriamo i dati sull'occupazione giovanile",
        "content": "\n            \n            (ANSA) - ROMA, 03 MAR - \"Record storico di occupati: il\nvalore più alto da gennaio 2004. L'Italia che produce, che crea\nricchezza e posti di lavoro non si è mai arresa, nemmeno di\nfronte alla difficoltà. Una Nazione che riparte, nonostante ci\nfosse chi puntava sulla sua disfatta\". Lo scrive su Twitter la\npremier Giorgia Meloni, commentando i dati Istat.   \n\t\t\t\t   \"Ora - aggiunge - al lavoro per migliorare i dati\nsull'occupazione giovanile, incentivando misure come la\ndecontribuzione per gli under 36 fatta in legge di bilancio.   \n\t\t\t\tAvanti così\". (ANSA).   \n\t\t\t\t          ",
        "ranked": 9,
        "placed": "Politica",
        "epoch": 1677929424.9084845,
        "language": "IT",
        "source": "ANSA"
    },
    {
        "title": "Meloni ricevuta dal presidente degli Emirati",
        "date_raw": "Sat, 4 Mar 2023 12:26:48 +0100",
        "date": "2023-03-04",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/04/meloni-ricevuta-dal-presidente-degli-emirati_56b2de17-9bb2-4fdc-b164-45bf03f6b5e7.html",
        "subtitle": "L'incontro ad Abu Dhabi ",
        "content": " ricevuta al palazzo presidenziale. Nella delegazione italiana anche il ministro degli Esteri, Antonio Tajani, e l'amministratore delegato di Eni, Claudio Descalzi. Poi il pranzo ufficiale fra le delegazioni.\"Oggi ho avuto il piacere di dare il benvenuto al primo ministro italiano Giorgia Meloni negli Emirati Arabi Uniti. Abbiamo discusso delle opportunità per sviluppare ulteriormente le relazioni tra i nostri due paesi e assistito alla firma di numerosi accordi volti a promuovere la collaborazione e una crescita economica sostenibile\": così su Twitter il presidente degli Emirati Arabi Uniti.In occasione dell'incontro fra la premier e il presidente degli Emirati Arabi Uniti, secondo quanto viene spiegato, sono state adottate due dichiarazioni di intenti: una sul 'partenariato strategico' per definire le linee d'azione su cui si muoveranno i rapporti per il prossimo futuro, firmata dal vicepremier e ministro degli Esteri Antonio Tajani e dall'omologo emiratino, sceicco Abdallah bin Zayed Al Nahyan Abdallah; l'altra è una dichiarazione sulla cooperazione rafforzata nell'ambito della Cop28, firmata sempre da Tajani e da Sultan Ahmed Al Jaber, ministro dell'Industria e delle tecnologie avanzate degli Emirati Arabi Uniti, nonché direttore generale e amministratore delegato di Anoc, e presidente designato della COP28.A margine dell'incontro è stato anche firmato un accordo di cooperazione fra Eni e Adnoc, la compagnia energetica nazionale, che coprirà molteplici ambiti della transizione energetica. A siglarla sono stati Claudio Descalzi, amministratore delegato di Eni, e da Sultan Ahmed Al Jaber.",
        "ranked": 3,
        "placed": "Politica",
        "epoch": 1677929424.934444,
        "language": "IT",
        "source": "ANSA"
    },
    {
        "title": "Nardella,incontro Schlein-Bonaccini positivo,allargare il Pd",
        "date_raw": "Sat, 4 Mar 2023 10:17:50 +0100",
        "date": "2023-03-04",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/04/nardellaincontro-schlein-bonaccini-positivoallargare-il-pd_a5429a8a-d334-4636-a58d-392debeeb324.html",
        "subtitle": "Il Sindaco: 'Tema è non far disperdere riformisti'",
        "content": "\n            \n            (ANSA) - FIRENZE, 04 MAR - \"Giudico molto positivo l'incontro\ntra Schlein e Bonaccini di ieri e la disponibilità di entrambi a\nlavorare insieme perché così fa una grande organizzazione\npolitica. Con Schlein il Pd può prendere voti nuovi a sinistra o\nriprendere voti persi a sinistra, così come può prendere voti\npersi nella parte più moderata. Dobbiamo allargarci e non\nrestringerci. C'è poi il tema di non far disperdere i\nriformisti, il Pd è nato 15 anni per tener insieme radicali e\nriformisti: dobbiamo tenere insieme i riformisti dentro il Pd e\nsono convinto che Schlein abbia questa sensibilità e\nconsapevolezza\". Lo ha detto il sindaco di Firenze Dario\nNardella, intervenendo a 'Sabato anch'io' su Rai Radio 1.   \n\t\t\t\t   Sulla possibilità di diventare presidente del Pd Nardella ha\nribadito di \"non chiedere niente. Io devo soltanto dare al mio\npartito, perché il mio partito mi ha dato tanto. Oggi se sono\nsindaco è grazie al Pd. Devo restituire ciò che mi viene\nrichiesto\". (ANSA).   \n\t\t\t\t          ",
        "ranked": 2,
        "placed": "Politica",
        "epoch": 1677929424.946232,
        "language": "IT",
        "source": "ANSA"
    },
    {
        "title": "Tajani, Berlusconi uomo di pace ed è molto deluso da Putin",
        "date_raw": "Sat, 4 Mar 2023 10:18:33 +0100",
        "date": "2023-03-04",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/04/tajani-berlusconi-uomo-di-pace-ed-e-molto-deluso-da-putin_501eb9b2-832f-4b57-902c-c81c93bb33d6.html",
        "subtitle": "Tutti sanno che è ragionevole, sta dalla parte dell'Occidente",
        "content": "\n            \n            (ANSA) - ABU DHABI, 04 MAR - \"Che Berlusconi sia una persona\nragionevole lo sanno tutti, è sempre stato un uomo di pace.   \n\t\t\t\tBerlusconi sta dalla parte dell'Occidente\". Lo ha dichiarato il\nvicepremier e ministro degli Esteri, Antonio Tajani, parlando\ncon i giornalisti ad Abu Dhabi e commentando le lodi\ndell'omologo russo Sergey Lavrov alla \"ragionevolezza\" del\nleader di Forza Italia.   \n\t\t\t\t   \"Berlusconi è rimasto molto deluso da Putin, voleva che\ncontinuasse lo spirito di Pratica di Mare, che si continuasse ad\navere la Cina come grande competitor - ha aggiunto Tajani -.   \n\t\t\t\tVoleva portare la Russia verso l'Occidente, c'era riuscito\nbloccando anche l'invasione della Georgia con Sarkozy\". (ANSA).   \n\t\t\t\t          ",
        "ranked": 1,
        "placed": "Politica",
        "epoch": 1677929424.956154,
        "language": "IT",
        "source": "ANSA"
    },
    {
        "title": "Meloni, contro Co2 ogni Stato scelga la sua strada",
        "date_raw": "Fri, 3 Mar 2023 19:02:12 +0100",
        "date": "2023-03-03",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/03/meloni-contro-co2-ogni-stato-scelga-la-sua-strada_74aa2d2b-ca20-4aa7-8edc-eb3da3b3f2ee.html",
        "subtitle": "Non chiudere percorso di tecnologie pulite diverse da elettrico",
        "content": "\n            \n            (ANSA) - ROMA, 03 MAR - \"Giusto puntare a zero emissioni di\nCo2 nel minor tempo possibile, ma deve essere lasciata la\nlibertà agli Stati di percorrere la strada che reputano più\nefficace e sostenibile. Questo vuol dire non chiudere a priori\nil percorso verso tecnologie pulite diverse dall'elettrico. È\nquesta la linea italiana che ha trovato largo consenso in\nEuropa\". Lo scrive sui social la premier Giorgia Meloni\nsottolineando come \"il rinvio, a data da destinarsi, del voto\nalla riunione degli ambasciatori Ue sul Regolamento che prevede\nlo stop dal 2035 alla vendita di auto nuove diesel e benzina\"\nsia \"un successo italiano. La posizione del nostro governo -\nspiega - è infatti chiara: una transizione sostenibile ed equa\ndeve essere pianificata e condotta con attenzione, per evitare\nripercussioni negative sotto l'aspetto produttivo e\noccupazionale\". (ANSA).   \n\t\t\t\t          ",
        "ranked": 6,
        "placed": "Politica",
        "epoch": 1677929424.979413,
        "language": "IT",
        "source": "ANSA"
    },
    {
        "title": "Radicali italiani, 41 bis è tortura, Onu ha ragione",
        "date_raw": "Fri, 3 Mar 2023 15:02:38 +0100",
        "date": "2023-03-03",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/03/radicali-italiani-41-bis-e-tortura-onu-ha-ragione_08a81f0c-4d0d-48aa-8e0d-adaee4272564.html",
        "subtitle": "Criminalità organizzata si combatte con antiproibizionismo",
        "content": "\n            \n            (ANSA) - ROMA, 03 MAR - \"Non possiamo che condividere quanto\nscritto dal Comitato Onu sulla questione riguardante il\ncosiddetto Caso Cospito. Le violazioni dell'articolo 7 e\ndell'articolo 10 sono lampanti. Tuttavia bisogna nuovamente\nsottolineare come il 41 bis sia una forma di tortura non solo\nper Cospito ma per tutti i detenuti oggetto del cosiddetto\ncarcere duro\". Così in una nota Massimiliano Iervolino,\nsegretario di Radicali Italiani.   \n\t\t\t\t   \"L'obiettivo principale dell'inasprimento del regime di\ndetenzione - voluto ed attuato dopo l'uccisione di Falcone e\nBorsellino nel 1992 - era di eliminare le comunicazioni dei boss\ncon l'esterno: possibile che questo giusto obiettivo, ancora\noggi, si possa raggiungere solo attraverso la tortura dei\ndetenuti? E poi si possono definire le oltre 700 persone in\ncarcere duro come pericolosi criminali che hanno ancora la\ncapacità di incidere all'esterno? E infine quali risultati ha\nportato il 41 bis in termini di lotta alla criminalità\norganizzata? A trent'anni dalla strage di Capaci e di Via\nD'Amelio una cosa certa la possiamo affermare: è stata sconfitta\nla mafia stragista corleonese ma non la criminalità organizzata\nnel suo complesso. La camorra, la mafia e la 'ndrangheta si\ncombattano con l'antiproibizionismo non con la tortura\",\nconclude. (ANSA).   \n\t\t\t\t          ",
        "ranked": 8,
        "placed": "Politica",
        "epoch": 1677929425.0007045,
        "language": "IT",
        "source": "ANSA"
    },
    {
        "title": "Schlein-Bonaccini, ok all'unità ma resta il nodo dei ruoli",
        "date_raw": "Fri, 3 Mar 2023 21:33:05 +0100",
        "date": "2023-03-03",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/03/schlein-bonaccini-ok-allunita-ma-resta-il-nodo-dei-ruoli_aceba1de-67a0-4919-94b7-f6861c9dbc84.html",
        "subtitle": "'Confronto prosegue, di ruoli parleremo nei prossimi giorni'",
        "content": "Lui è arrivato con un mazzo di fiori, per complimentarsi con lei della vittoria. E alla fine sono usciti insieme, sorridenti, per dire che sono entrambi convinti di dover \"provare davvero a dare unità a questo Pd\". Il primo incontro post primarie fra la segretaria del Pd Elly Schlein e il presidente dell'Emilia Romagna Stefano Bonaccini è servito a confermare le buone intenzioni: nessuna rottura, lavorare insieme. Ma il più non è fatto, anzi. Se sul cosa sono d'accordo, sul come c'è ancora molto lavoro da fare. Il faccia a faccia di un'ora e mezzo nella sede della federazione bolognese del Pd non è bastato a mettere a punto la tabella di marcia. \"Ci siamo trovati sulla necessità di garantire la massima unitarietà in questa fase nuova del partito - ha detto Schlein - e abbiamo avviato un confronto che proseguirà nei prossimi giorni per lavorare assieme per il rilancio del Pd e per le sfide che ci aspettano\". Chi ha avuto modo di parlare con i due racconta che Schlein non è arrivata all'incontro con offerte di ruoli e poltrone e che lui non aveva richieste di quel tipo da fare. Entrambi hanno interesse ad arrivare all'accordo - è il ragionamento - più che un problema di incarichi, la questione intanto è trovare un metodo per gestire insieme le scelte, partendo dal presupposto che le primarie le ha vinte Schlein.\r\n\r\nCerto è che la presidenza del partito sarebbe uno di quei ruoli che permetterebbe a Bonaccini di dire la sua. Ma \"forme e modi li vedremo assieme - ha risposto Schlein - intanto per noi era importante trovarci su questo spirito unitario per avviare questa nuova fase del partito\". Parole speculari a quelle di Bonaccini: \"Nei prossimi giorni valuteremo insieme la cosa più utile che si possa disporre, anche dal punto di vista operativo - ha detto il governatore - Vorremmo evitare nuove fratture. Penso che le magliette che abbiamo indossato durante il congresso vadano tolte e adesso abbiamo un'unica maglietta che quella del Partito Democratico\". Queste settimane di costruzione della macchina del partito saranno decisive. Ci sono compiti e ruoli da definire: nella direzione, nella segreteria, nei gruppi parlamentari. La riuscita dell'intento unitario dipenderà molto dagli equilibri che Schlein e Bonaccini riusciranno e vorranno garantire. Quale sia la posta in gioco l'ha fatto capire la senatrice Pd Valeria Valente: \"L'anima della sinistra, che forse ora è meglio rappresentata dalla segretaria Elly Schlein, non può fare a meno del profilo, dell'anima e dell'approccio riformista. E' giusto che la linea sia dettata dalla segreteria, ma la mozione Bonaccini ha preso il 44 per cento, non si può ignorare\". E anche Bonaccini non ha nascosto le aspettative: \"Il Pd è pluralista. Se non ci fosse il pluralismo all'interno del Pd, il Pd finirebbe. Dentro queste idee io voglio dare il mio contributo insieme a tantissimi altri\". Il nuovo Pd di Schlein domani sfilerà in piazza a Firenze alla manifestazione 'difendiamo scuola e Costituzione', organizzata dai sindacati dopo le aggressioni al liceo Michelangiolo. Con la nuova segretaria, nel corteo ci saranno diversi esponenti Pd, come la capogruppo alla Camera, Debora Serracchiani. La piazza fiorentina sarà una prova di centrosinistra: partecipano il presidente del M5s, Giuseppe Conte, e i vertici degli altri partiti di sinistra, da Verdi-Si - Nicola Fratoianni e Angelo Bonelli - ad Articolo Uno - Roberto Speranza - oltre ad esponenti di Iv, ma non sono annunciati Matteo Renzi e Carlo Calenda, Bonaccini non ci sarà. Ma ha chiarito che non si tratta di una scelta politica, ma di motivi istituzionali: \"Se non li avessi avuti, sarei andato - ha detto - 'è Elly Schlein a rappresentare tutto il Pd e mi sento pienamente rappresentato da lei\".",
        "ranked": 5,
        "placed": "Politica",
        "epoch": 1677929425.013352,
        "language": "IT",
        "source": "ANSA"
    }
]
