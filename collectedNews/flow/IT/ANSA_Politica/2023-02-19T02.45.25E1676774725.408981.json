[
    {
        "title": "Assessore pubblica foto Zelensky e bandiera Ucraina con svastica",
        "date_raw": "Sat, 18 Feb 2023 14:29:51 +0100",
        "date": "2023-02-18",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/18/assessore-pubblica-foto-zelensky-e-bandiera-ucraina-con-svastica_6b820dd3-9147-4706-b5ca-3dfa36188c1c.html",
        "subtitle": "Polemiche nel Vicentino, il post su Facebook è stato rimosso",
        "content": "\n            \n            (ANSA) - VENEZIA, 18 FEB - La condivisione di un post su\nFacebook in cui un pupazzo con le sembianze di Volodymyr\nZelensky agita una bandiera ucraina con al centro una svastica\nha sollevato polemiche sull'assessore alla protezione civile del\ncoimune di Recoaro Terme (Vicenza), Giovanni Ceola. Lo riporta\noggi il Giornale di Vicenza.   \n\t\t\t\t   Il post, un fotomontaggio di un carro allegorico di\nCarnevale, è stato rimosso dal profilo social dell'esponente\ndella Giunta, ma l'opposizione ne ha chiesto le dimissioni;\nnessun commento finora sulla vicenda da parte del diretto\ninteressato e dell'amministrazione comunale.   \n\t\t\t\t   La capogruppo dell'opposizione in Consiglio, Stefania\nPastore, ha definito il post \"semplicemente vergognoso; Ceola\ndeve dimettersi. Certo, si dice che a Carnevale ogni scherzo\nvale, peccato che il post di Ceola sia tutto tranne che\ndivertente. Almeno sul tema dell'aggressione russa in Ucraina\npensavamo di essere tutti d'accordo nel condannarla ma non pare\nessere così\".   \n\t\t\t\t   Ceola è già stato sindaco di Recoaro, a fa parte del gruppo\ndi maggioranza al cui interno vi sono vari orientamenti\npolitici, dalla sinistra al centrodestra. (ANSA).   \n\t\t\t\t          ",
        "ranked": 4,
        "placed": "Politica",
        "epoch": 1676771126.4179847,
        "language": "IT",
        "source": "ANSA"
    },
    {
        "title": "Montaruli si dimette, \"sono innocente, difendo istituzioni\"",
        "date_raw": "Sat, 18 Feb 2023 17:42:30 +0100",
        "date": "2023-02-18",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/18/montaruli-si-dimette-sono-innocente-difendo-istituzioni_d805d9e6-6f2d-4914-a09a-ff839bdc5470.html",
        "subtitle": "Augusta Montaruli si dimette da sottosegretario all'Università, dopo la condanna definitiva per l'uso improprio dei fondi dei gruppi consiliari del Piemonte negli anni dal 2010 al 2014",
        "content": "\"Ho deciso di dimettermi dall'incarico di Governo - dice l'esponente di FdI - per difendere le istituzioni certa della mia innocenza\".\"Se ciò non avvenisse - spiega Montaruli in una lunga lettera in cui annuncia le proprie dimissioni - sarei come coloro che vorrebbero demolito il senso dello Stato, rendendolo debole con una ricerca costante di una giustificazione alle proprie azioni, sentendosi moralmente superiori o cercando di piegare le norme ai comportamenti, addirittura ostentando clemenza verso chi agita l'arma del ricatto e per scappare dalla legge si vorrebbe ridisegnare vittima, rimanendo nell'ombra davanti alla 'protesta più forte' di chi la vita se l'è tolta davvero poco più di un anno fa. Tutto questo sì è stato decisamente imbarazzante\".\"Ha finalmente fine un processo che è durato ben undici anni, per fatti che risalgono a 13 anni fa, articolato in cinque gradi di giudizio, con un'assoluzione piena in primo grado ed un esito ieri contrario. \", afferma Montaruli nella lettera.\"Considerata la particolarità dell'inchiesta non ho aspettato il giudizio dei magistrati per non rinviare sine die una valutazione attenta delle mie responsabilità politiche - aggiunge la deputata di FdI -. Se poi anche in punta di diritto oggi mi potessi sedere formalmente dalla parte della ragione non mi sentirei altrettanto sollevata in coscienza; non so francamente come facciano coloro che non essendo esenti dalle medesime responsabilità politiche se ne sono sottratti per tutti questi anni, nascondendosi nel silenzio o addirittura oggi parlandone a sproposito. Ciò nonostante non ho mai paragonato la mia vicenda a quella di altri per cui stranamente non è mai iniziata: non dovevo essere io ugualmente alleviata ma loro sottoposti allo stesso metro di giudizio. Non sono mai scappata. Non lo farò ora\". A conclusione della lunga lettera in cui annuncia le dimissioni da sottosegretario all'Università, \"per difendere le istituzioni certa della mia innocenza\", Montaruli scrive: \"Concludo oggi questa vicenda ringraziando tutti i protagonisti perché nel giudizio verso una ragazza di ventisei anni, entusiasta di entrare per la prima volta in un'assemblea legislativa e che riteneva di non dover dubitare delle indicazioni sulle modalità di uso dei fondi dei gruppi, non sono stati mai severi quanto il mio. In ciò - conclude - hanno determinato in maniera fondamentale, nel pubblico e nel privato, la donna che sono e che continua a battersi per ciò che è giusto\".\"Non possiamo che rispettare la decisione generosa e spontanea di Augusta Montaruli che, pur non avendo alcun obbligo a riguardo - tantomeno di legge - ha deciso di rassegnare le dimissioni dall'incarico di sottosegretario all'Università, che ha ricoperto con onore, capacità ed impegno costante\". Lo dichiarano in una nota congiunta i capigruppo di Fratelli d'Italia Tommaso Foti e Lucio Malan che aggiungono \"A Fratelli d'Italia la morale non la fa nessuno, tantomeno la sinistra del professionale malcostume\". \"La conosciamo fin dalla gioventù e ben sappiamo quanto ha sempre dato in termini di impegno per le battaglie della destra, mai risparmiandosi e sempre mettendo a servizio della stessa idee e progetti. Nel momento in cui, con una scelta personale, decide di lasciare questo ruolo che si era guadagnata sul campo, la abbracciamo con l'amicizia di sempre. La aspettiamo attiva e determinata, sia nel gruppo parlamentare sia nel partito, perché continui ad essere punto costante e prezioso riferimento e a trasfondere quell'entusiasmo che le deriva da una disinteressata passione. Gli avvoltoi, che pensavano di poter speculare politicamente e personalmente su una vicenda che ha toccato tanti, anche tra coloro che si erigono a censori, e colpito pochi, sono serviti\", aggiungo nella loro lunga nota congiunta i capigruppo di Fratelli d'Italia Tommaso Foti e Lucio Malan che concludono \"A Fratelli d'Italia la morale non la fa nessuno, tantomeno la sinistra del professionale malcostume\". \"Mulè pensava di metterci in difficoltà con le sue provocazioni: invece ha preso uno schiaffo morale dalla Montaruli la cui impronta gli manterrà la faccia ben più rossa di quanto rubiconda già sia.Che provocatorie insinuazioni vengano da un personaggio come Mulè, che di pregiudicati eccellenti nel suo partito ne vanta più di uno, è intollerabile\".Lo fanno notare fonti autorevoli di Fratelli d'Italia. Giorgio Mulè, deputato di FI, in mattinata ha detto a Rainews24: \"Montaruli o il suo partito devono trarre le conseguenze e capire cosa fare, nel suo caso c'è una condanna definitiva, si deve valutare se mette in imbarazzo il governo\".",
        "ranked": 3,
        "placed": "Politica",
        "epoch": 1676771126.42893,
        "language": "IT",
        "source": "ANSA"
    },
    {
        "title": " Pd: dai circoli Bonaccini al 54%, Schlein al 33,9%",
        "date_raw": "Sat, 18 Feb 2023 19:21:30 +0100",
        "date": "2023-02-18",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/18/-pd-dai-circoli-bonaccini-al-54-schlein-al-339_108bbfd0-7464-4b67-832b-0db0caae3fab.html",
        "subtitle": "Cuperlo è al 7,5%, De Micheli al 4,46%",
        "content": "Bonaccini 71.043 voti, pari al 54,03%; Schlein 44.590 voti, pari al 33,91%; Cuperlo 9.977 voti pari al 7,5%; De Micheli 5.869 voti, pari al 4,46%.Sono questi i dati dei congressi di circolo forniti dalla commissione nazionale per il congresso del Partito Democratico aggiornati al 17 febbraio 2023. Hanno espresso la loro preferenza 132.033 votanti.   ",
        "ranked": 2,
        "placed": "Politica",
        "epoch": 1676771126.450218,
        "language": "IT",
        "source": "ANSA"
    },
    {
        "title": "Nel Terzo Polo è scontro Calenda-Renzi sul partito unico",
        "date_raw": "Fri, 17 Feb 2023 21:29:45 +0100",
        "date": "2023-02-17",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/17/nel-terzo-polo-e-scontro-calenda-renzi-sul-partito-unico_f09bbafd-bdf7-4d44-b63d-c11d1e5aa7e3.html",
        "subtitle": "Il leader di Azione: 'Farlo subito, da marzo'. Iv: 'Il problema è come'",
        "content": "Il partito unico si farà. Italia Viva e Azione su questo sono d'accordo. Su tutto il resto, nel Terzo Polo, le opinioni sembrano essere contrastanti, le prospettive divergenti. \"Io e Renzi non siamo mai stati amici, facciamo un percorso politico perché condividiamo alcune cose\", ha detto Calenda in diretta tv. Ma, al di là delle simpatie reciproche, le cose condivise sembrano ridursi, soprattutto dopo la performance delle elezioni regionali. Per il leader di Azione, lo scontro è sui tempi di costruzione del partito. Italia Viva non tergiversa e replica con i portavoce nazionali Ciro Buonajuto e Alessia Cappello. \"Renzi ha detto, sia privatamente a Calenda che pubblicamente, che siamo pronti a fare il partito unico anche subito.\". Guardando la disputa con l'ottica renziana, dunque, non ci sarebbe nessuna tensione sulla tempistica ma sul metodo. Il riferimento è al dibattito necessario per evitare una fusione a freddo. E il passo in avanti di Calenda, da questa sponda del Terzo Polo, è sembrato un po' troppo lungo. Il leader di Azione, nell'intervista televisiva, ha avvisato: \"non c'è tempo, gli elettori devono avere chiarezza che c'è un centro riformista liberaldemocratico\".E \"subito\", per Calenda, significa \"da marzo\". Della stessa idea sono Mara Carfagna, presidente di Azione, e Enrico Costa, vicesegretario. L'invito è a \"non temporeggiare\", a \"evitare la moviola\" La risposta di Italia Viva, però, non si limita alla nota di metodo. \"Se questo dibattito sul partito unico serve a cancellare le polemiche sulle regionali, va bene\", scrivono i portavoce. Il senatore Ivan Scalfarotto è più esplicito: \"noi siamo più convinti di tutti sul partito unico, ho l'impressione che questa discussione serva più a nascondere le tensioni post regionali che altro\".Un cenno implicito agli attriti degli ultimi giorni, sia sullo squilibrio tra i consiglieri eletti alle regionali, dove Italia Viva ha avuto la meglio, sia sulla guida di Carlo Calenda. Che risponde: \"\", L'ex ministro prova poi a tranquillizzare gli animi. \"Il percorso verso il partito unico - scrive il leader di Azione - è stato promesso agli elettori e discusso molte volte nel Comitato Politico: scrittura del manifesto, apertura alla sottoscrizione di cittadini e associazioni, costituente con voto degli iscritti per elezione organi dirigenti e leadership\". Per Calenda, quindi, il metodo c'è, eccome.E , che tanto fanno discutere: il 27 febbraio, quando Italia Viva e Azione si incontreranno nel comitato. E alla fine di una lunga giornata, fonti di Italia Viva provano a stemperare la tensione raccontando di un Renzi \"tranquillissimo\". Qui il partito unico continua a essere visto come una \"destinazione\" condivisa, o meglio, un \"destino\". Con questa convinzione, l'ex premier riunirà la settimana prossima parlamentari, consiglieri regionali e portavoce nazionali.   ",
        "ranked": 5,
        "placed": "Politica",
        "epoch": 1676771126.466237,
        "language": "IT",
        "source": "ANSA"
    }
]
