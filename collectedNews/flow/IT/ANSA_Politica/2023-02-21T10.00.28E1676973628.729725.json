[
    {
        "title": "Quirinale: morto Francesco Pitrolo, medico personale di Mattarella",
        "date_raw": "Mon, 20 Feb 2023 19:19:51 +0100",
        "date": "2023-02-20",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/20/quirinale-morto-francesco-pitrolo-medico-personale-di-mattarella_4263c80f-9c03-4e35-8c27-560e2f3be23d.html",
        "subtitle": "Era stato direttore dell'Unità di cardiologia dell'Ospedale Cervello di Palermo ",
        "content": "E' morto il professor Francesco Pitrolo, Medico personale del Presidente della Repubblica Sergio Mattarella cui era legato da una grande amicizia. Si apprende al Quirinale.Il professore Francesco Pitrolo, è morto nella notte a causa di un malore improvviso mentre era nel suo alloggio al Quirinale. In seguito al lutto che ha colpito il suo staff il presidente Mattarella ha annullato gli impegni pubblici di oggi.Medico e amico personale del Capo dello Stato, lascia la moglie Yvonne e la figlia Flora. Il professore Pitrolo dopo una serie di corsi di specializzazione negli Stati Uniti, era stato direttore dell'Unità di cardiologia dell'Ospedale \"Cervello\" di Palermo ed era stato insignito del cavalierato di Gran Croce dell'Ordine al Merito della Repubblica Italiana nel novembre 2021.\"Non posso fare a meno di ringraziare i miei colleghi del reparto, professionalmente bravi, appassionati e molto coesi, che mi hanno permesso, nonostante il difficilissimo momento che ci ha visti in prima linea, di svolgere l'attività presso la presidenza della Repubblica. Senza di loro non ce l'avrei fatta\", aveva commentato dopo avere ricevuto l'onoreficienza. Professionista molto conosciuto a Palermo, da sempre medico personale di Mattarella, spesso lo accompagnava anche nelle visite ufficiali all'estero.",
        "ranked": 14,
        "placed": "Politica",
        "epoch": 1676970029.6124866,
        "language": "IT",
        "source": "ANSA"
    },
    {
        "title": "Superbonus, governo apre su F24 e ricostruzione sisma",
        "date_raw": "Mon, 20 Feb 2023 20:42:25 +0100",
        "date": "2023-02-20",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/20/spunta-lintervento-di-cdp-sul-superbonus.-rixi-e-unipotesi-allo-studio_54076b0b-1b8f-4e93-a806-b554be8ffaed.html",
        "subtitle": "Crediti per 19 miliardi. Sigle soddisfatte a metà. Aiuti a incapienti ",
        "content": "La strada degli per sbloccare il nodo dei crediti incagliati e l'ipotesi di mantenere la possibilità della cessione per i lavori legati al post sisma e gli incapienti. E' questa la doppia apertura del governo sul tema caldo del superbonus, su cui invece viene confermato il cambio di rotta impresso dal decreto varato venerdì in Cdm: i bonus edilizi restano solo nella forma delle detrazioni d'imposta dalla dichiarazione dei redditi. Un'apertura accolta con favore dalle associazioni di categoria, che però si dicono soddisfatte a metà e sperano ancora che altri correttivi arrivino dalla conversione del decreto in Parlamento. Il governo ha provato a dare qualche rassicurazione nel tavolo convocato per ascoltare le preoccupazioni delle associazioni di categoria dopo il varo del decreto sul superbonus la settimana scorsa. Partendo proprio dal decreto del 16 febbraio, il Governo ribadisce il suo impegno a trovare le soluzioni più adeguate per quelle imprese del settore edilizio che hanno agito correttamente nel rispetto delle norme\".Al tavolo hanno partecipato il sottosegretario alla presidenza Alfredo Mantovano, i ministri dell'Economia Giancarlo Giorgetti, dell'Ambiente Gilberto Pichetto e la sottosegretaria all'Industria Fausta Bergamotto. Nel corso del doppio incontro (prima sono stati ricevuti Abi, Sace e Cdp e poi le associazioni di categoria), il governo ha ribadito \"la permanenza dei bonus per l'edilizia nella forma delle consuete detrazioni d'imposta dalla dichiarazione dei redditi\". Ma per affrontare il nodo dei crediti incagliati, una \"bolla da sgonfiare\" - come l'ha definita al tavolo il ministro Giorgetti - da circa \"19 miliardi\", la strada indicata dal governo e su cui si lavorerà è quella di intervenire attraverso le banche con il meccanismo della compensazione con gli F24. Quindi al momento, secondo quanto riferito dai partecipanti al tavolo, la strada è una soltanto, mentre non si valuta di percorrere le altre ipotesi ventilate in questi giorni, dalle cartolarizzazioni al ricorso a Cdp, fino all'aiuto delle partecipate dello Stato, come Eni ed Enel. Il lavoro, tuttavia, è appena agli inizi. Sulla situazione dei \"cosiddetti 'crediti incagliati' il governo rimanda a un nuovo tavolo.E in questo ambito qualche soluzione potrebbe arrivare per le imprese più piccole e per quelle che operano nella ricostruzione post-sisma. Un'altra apertura fornita dal governo riguarda gli incapienti e i redditi bassi, che potrebbero continuare ad usufruire della cessione del credito per tutti i bonus edilizi. Soddisfatte, almeno in parte, le sigle di categoria presenti al tavolo. \"Abbiamo trovato apertura e grande consapevolezza da parte del governo che vanno sbloccati i crediti pregressi, quindi un'apertura all'F24 che era una proposta nostra e di Abi, e un tavolo immediato per il futuro\", ha detto la presidente dell'Ance, Federica Brancaccio, che prima dell'incontro aveva sollecitato l'esecutivo a fare presto, perché con 25mila imprese a rischio \"non c'è più tempo\". Soddisfatta a metà Confedilizia, che chiede soluzioni anche per il futuro e confida in qualche modifica in fase di conversione del decreto, a partire dalla possibilità di avere \"una fase transitoria un po' più lunga\". La palla passa dunque al Parlamento, con il decreto che inizia l'esame giovedì in commissione Finanze alla Camera e le opposizioni già pronte a dare battaglia, con Giuseppe Conte che torna ad attaccare la premier smentendo il buco il bilancio di cui il governo parla. E nelle prossime settimane, Eurostat e Istat, conferma la Commissione Ue, \"decideranno insieme\" come considerare i crediti generati dal Superbonus nel calcolo del deficit.",
        "ranked": 8,
        "placed": "Politica",
        "epoch": 1676970029.6346014,
        "language": "IT",
        "source": "ANSA"
    },
    {
        "title": "Bonaccini (53%) e Schlein (35%) sfida ai gazebo per la segreteria del Pd",
        "date_raw": "Mon, 20 Feb 2023 16:14:37 +0100",
        "date": "2023-02-20",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/20/pd-bonaccini-53-e-schlein-35si-sfideranno-ai-gazebo_6cd6e817-bea7-4cdc-abc4-7abcbe08e1ce.html",
        "subtitle": "Dati definitivi del voto nei circoli per la scelta del nuovo segretario dei dem. Letta: 'Straordinaria partecipazione iscritti, unica in Italia'",
        "content": "Stefano Bonaccini al 52,87% con 79.787 voti, Elly Schlein al 34,88% con 52.637 voti, Gianni Cuperlo al 7,96% con 12.008 voti e Paola De Micheli al 4,29% con 6.475 voti. Sono i dati definitivi del voto nei circoli Pd per la scelta del nuovo segretario. I dati sono diffusi dalla Commissione nazionale per il congresso del Partito Democratico.I congressi nei circoli si sono svolti dal 3 al 19 febbraio. Hanno votato 151.530 iscritti. Bonaccini e Schlein, quindi, si sfideranno alle primarie del 26 febbraio: potranno votare anche i non iscritti.\"150 mila persone, iscritte al Pd, sono venute a votare e hanno selezionato Bonaccini-Schlein in vista delle Primarie Pd di domenica. Un risultato straordinario di partecipazione politica, unico in italia. Siamo orgogliosi della nostra comunità. A domenica!\", scrive su Twitter il segretario Pd, Enrico Letta.",
        "ranked": 7,
        "placed": "Politica",
        "epoch": 1676970029.6485043,
        "language": "IT",
        "source": "ANSA"
    },
    {
        "title": "Papa agli artisti del cinema: \"Il vostro lavoro ricorda la pagina della Creazione\"",
        "date_raw": "Mon, 20 Feb 2023 09:59:17 +0100",
        "date": "2023-02-20",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/20/papa-agli-artisti-del-cinema-il-vostro-lavoro-ricorda-la-pagina-della-creazione_43df7a73-1450-4e20-8429-a6be8784aaad.html",
        "subtitle": "\"Il mondo, travagliato dalla guerra e da tanti mali, ha bisogno di segni, di opere che suscitino stupore, che lascino trasparire la meraviglia di Dio\"",
        "content": "    \"Il mondo, travagliato dalla guerra e da tanti mali, ha bisogno di segni, di opere che suscitino stupore, che lascino trasparire la meraviglia di Dio, il quale non smette mai di amare le sue creature e di stupirsi per la loro bellezza. In un mondo sempre più artificiale, dove l'uomo si è circondato delle opere delle proprie mani, il grande rischio è quello di perdere lo stupore\". Lo ha detto papa Francesco ricevendo stamane in udienza in Vaticano i membri della Fondazione Ente dello Spettacolo in occasione del 75.mo anniversario di fondazione.    \"Condivido con voi questa riflessione e, affidandovi il compito di ridestare la meraviglia, vorrei ringraziarvi per quello che fate in un aspetto essenziale per l'evangelizzazione, perché non c'è fede senza stupore\", ha sottolineato nel discorso scritto consegnato ai presenti.    Dopo aver ricordato che \"in Italia il mondo cattolico ha dato vita a una molteplicità di esperienze legate alla comunicazione sociale e in particolare al cinema, da quelle dell'Azione Cattolica, alla Commissione nazionale valutazione film della Conferenza Episcopale Italiana, dall'impegno delle parrocchie e degli oratori, fino \"alla grande stagione dei cineforum - ricordo anche quelli dei gesuiti - e, oggi, ai centri di ricerca nelle università\", il Pontefice ha spiegato che \"pensando a voi, mi è venuta in mente la prima pagina della Bibbia, il racconto della creazione\". \"Lo vediamo infatti scorrere quasi come un film, dove Dio appare autore e al tempo stesso spettatore\", ha commentato. Secondo Francesco, \"è una storia di coinvolgimento, di bellezza e di passione: di amore. Ma al termine delle sue azioni creatrici, Dio compie un gesto sorprendente: diventa spettatore della sua opera, contempla quanto ha realizzato ed esprime il suo giudizio: 'vide che era cosa buona'. Ma per l'uomo, fatto a sua immagine e somiglianza, la 'recensione' è ancora più appassionata: 'era cosa molto buona'\". \"In questa pagina sacra, cari amici, registi, attori, donne e uomini che lavorate nel cinema, possiamo trovare anche il senso del vostro lavoro culturale - ha evidenziato il Pontefice -. Da una parte c'è l'azione creativa, dall'altra il contemplare e il valutare.    Mi pare che potete rispecchiarvi in questo meraviglioso affresco biblico, che ha affascinato tanti artisti e non finisce mai di stupire e di stimolare l'immaginazione e la riflessione\".    Per il Papa, \"sarebbero tante le suggestioni che si potrebbero ricavare. Ne colgo una, quella dello stupore. Sembra che Dio stesso provi stupore, meraviglia davanti alla bellezza delle creature, specialmente quando contempla l'essere umano. Vorrei dirvi: ripartiamo da qui, dall'arte come stupore, prima di tutto per chi la fa, per l'artista\". \"Penso a quel capolavoro che è l'Andrej Rublëv di Tarkovski - ha concluso -: l'artista rimane muto a causa del trauma della guerra. Viene da pensare a ciò che sta accadendo anche oggi nel mondo\". ",
        "ranked": 15,
        "placed": "Politica",
        "epoch": 1676970029.662077,
        "language": "IT",
        "source": "ANSA"
    },
    {
        "title": "Pd:Letta, straordinaria partecipazione iscritti, unica in Italia",
        "date_raw": "Mon, 20 Feb 2023 16:10:58 +0100",
        "date": "2023-02-20",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/20/pdletta-straordinaria-partecipazione-iscritti-unica-in-italia_cc15ed95-ae4e-4bf3-9ccf-64e68be29ca3.html",
        "subtitle": "\"Siamo orgogliosi della nostra comunità\"",
        "content": "\n            \n            (ANSA) - ROMA, 20 FEB - \"150 mila persone, iscritte al Pd,\nsono venute a votare e hanno selezionato Bonaccini-Schlein in\nvista delle Primarie PD di domenica. Un risultato straordinario\ndi partecipazione politica, unico in italia. Siamo orgogliosi\ndella nostra comunità. A domenica!\". Lo scrive su Twitter il\nsegretario Pd, Enrico Letta. (ANSA).   \n\t\t\t\t          ",
        "ranked": 5,
        "placed": "Politica",
        "epoch": 1676970029.6922846,
        "language": "IT",
        "source": "ANSA"
    }
]
