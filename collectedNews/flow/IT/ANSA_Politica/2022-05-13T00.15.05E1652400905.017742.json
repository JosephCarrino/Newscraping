[
    {
        "title": "Draghi, piano Marshall per l'Ucraina. Italia pronta a fare la sua parte",
        "date_raw": "Thu, 12 May 2022 17:06:25 +0200",
        "date": "2022-05-12",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2022/05/12/draghi-piano-marshall-per-lucraina.-italia-pronta-a-fare-la-sua-parte_182ba243-aa61-4d39-b13e-a8ca525e0787.html",
        "subtitle": "Premiato ad Atlantic Council. Standing ovation per il messaggio di Zelensky ",
        "content": "Un \"piano Marshall\" per l'Ucraina. Al termine della due giorni negli Stati Uniti Mario Draghi sceglie il palco dell'Atlantic Council, che gli consegna il premio per la \"leadership\", per lanciare la proposta di un piano per la ricostruzione dei territori oggi ancora teatro \"dell'invasione russa dell'Ucraina\". Bisogna fare \"di tutto per la pace\" ribadisce il premier dal palco dell'Anthem Theatre di Washington, assicurando che l'Italia è pronta a fare la sua parte. Dopo Draghi sale sul palco Jamala, cantante ucraina che ha vinto l'Eurovision song festival nel 2016. Standing ovation della platea - un migliaio di persone del gotha della capitale degli States - per l'Ucraina e per il suo presidente. Gli ucraini, dice Zelensky in un videmessaggio \"sono i migliori difensori\". E hanno al loro fianco anche gli Usa, assicura la speaker della Camera Nancy Pelosi, perché \"la lotta per la libertà in Ucraina è una lotta per la libertà nel mondo\". Draghi riceve il premio dal segretario al Tesoro Usa Janet Yellen, che lo definisce \"economista di talento e instancabile funzionario pubblico\" e sottolinea che gli Usa sono \"fortunati\" ad avere come partner l'uomo del \"whatever it takes\". La guerra, osserva il premier nel suo discorso - dopo saluti e pure qualche selfie con la comunità italiana di Washington - ha avvicinato le due sponde dell'Atlantico e ha \"isolato la Russia\". Gli strascichi di questi stravolgimenti geopolitici dureranno \"a lungo\". Per questo bisogna attrezzarsi e nel frattempo continuare a \"sostenere il coraggio degli ucraini, che combattono per la libertà e per la sicurezza di tutti noi\". Bisogna iniziare anche a pensare alla ricostruzione, un tema affrontato anche nel bilaterale alla Casa Bianca con Joe Biden, perché \"la distruzione delle sue città, dei suoi impianti industriali, dei suoi campi richiederà un enorme sostegno finanziario\". Un \"piano Marshall\" insomma. \"Come quello che ha contribuito alle relazioni speciali tra Europa e Stati Uniti\". E in cui l'Europa deve fare la sua parte perché questa \"è l'ora dell'Europa e dobbiamo coglierla\". Con Draghi e' stato premiato anche il Ceo di Eni Claudio Descalzi per la sua leadership imprenditoriale.E' tempo di mettere tutti attorno a un tavolo, tutti compresi Russia e Stati Uniti, con l'Ucraina \"protagonista\". Per costruire una soluzione \"sostenibile\" e non una pace \"imposta\" da altri, che si trasformerebbe in un \"disastro\", perché nessuno la rispetterebbe. Mario Draghi sta per chiudere la sua prima missione a Washington da presidente del Consiglio e illustra la sua ricetta per cercare di avvicinare le parti e arrivare a quella fine della \"macelleria\" e dei \"massacri\" che i cittadini italiani ed europei, come ha detto a Joe Biden, ora invocano con forza. La guerra è cambiata, si sta vedendo che la Russia \"non è Golia, non è invincibile\", osserva Draghi. La riposta ricevuta da Vladimir Putin nell'ultima telefonata, \"i tempi non sono maturi\", non vale più oggi, perché era l'atteggiamento di chi pensava di \"avere un vantaggio\" che è poi mancato sul campo. Per questo ora bisogna fare ogni sforzo per \"portare le parti al tavolo\". Di pace, per la prima volta, parla anche la Casa Bianca, nella sintesi del colloquio tra i due nello studio Ovale. Non ci sono \"contrasti\" tra le due sponde dell'Atlantico, assicura il premier in conferenza stampa in ambasciata prima di andare a Capitol Hill per un incontro con la leadership del Congresso e con la speaker della Camera Nancy Pelosi. Ma la \"visione\" del Vecchio continente sta \"cambiando\" e si fa necessaria una \"riflessione preventiva\". Non c'è una questione di \"toni\", l'incontro non è servito a \"giudicarci a vicenda\" ma per capire \"come andare avanti\". Il negoziato, ammette Draghi, resta ancora \"molto difficile\", ma un \"primo passo E un primo passo verso l'apertura di un dialogo potrebbe essere lo sblocco dei porti sul mar Nero per consentire l'approvvigionamento di grano: potrebbe essere \"un primo esempio di dialogo che si costruisce tra le due parti per salvare decine di milioni di persone\".\r\n\r\nIl presidente del Consiglio non dice esplicitamente che serva un contatto diretto tra Biden e Putin - che pure potrebbe imprimere una svolta in direzione di una de-escalation - ma si limita a sottolineare che \"i contatti devono essere riavviati, intensificati a tutti i livelli\". E' il momento \"di guardare al futuro\", insomma. E anche alla \"ricostruzione\" post bellica su cui l'Europa deve agire \"collettivamente\", su questa come sulle altre sfide imposte dalla guerra, perché nessun Paese ha risorse sufficienti. L'Italia, assicura, \"farà la sua parte ma con tutti gli altri\". L'Europa dovrebbe cercare una risposta comune anche sull'energia, ma i \"pareri non sono unanimi\". Sul fronte del gas Draghi incassa il sostegno di Biden all'idea del price cap, che stenta a farsi strada a Bruxelles. Ma i paesi europei, insiste il premier, hanno un potere sul mercato ed è l'ora di \"esercitarlo\", mentre sul petrolio, questione cara all'alleato americano, l'idea è quella di \"creare un cartello di compratori o di persuadere, forse la strada preferibile, l'Opec ad aumentare la produzione\". Obiettivo di entrambi i continenti resta quello di frenare la corsa dei prezzi per contrastare l'impatto sociale del conflitto. Nonostante la \"grande incertezza\" comunque Draghi non vede al momento segnali di \"recessione\" quest'anno. Ma l'attenzione rimane elevata, anche perché la crisi energetica non accenna a chiudersi e potrebbe inasprirsi se si dovessero fermare le forniture gas russo, da cui l'Italia si sta cercando di rendere indipendente nel più breve tempo possibile. Nel frattempo i pagamenti continueranno (una nuova scadenza è prevista attorno alla metà del mese) perché \"non c'è nessuna dichiarazione ufficiale che i pagamenti in rubli violino le sanzioni, quindi è una zona grigia\", dice il premier, ricordando che \"il più grande importatore, la Germania, ha già pagato in rubli e la maggior parte degli importatori di gas hanno già aperto conti in rubli\".  \"E' un onore ricevere il premier italiano Mario Draghi essendo la prima speaker della camera italoamericana\": lo ha detto la speaker della Camera Nancy Pelosi accogliendo il capo del governo italiano a Capitol Hill. \"Grazie all'Italia per l'ospitalità che da alle truppe americane ma anche per essere un partner di pace\", ha aggiunto. \"E' un grande onore essere nel centro della democrazia e in un grande giorno per i rapporti tra Italia e Usa, i nostri rapporti stretti si sono rafforzati con la guerra in Ucraina\", ha detto Draghi. \"Per me essere qui significa che un pezzo dell'Ue è qui, sono felice di essere qui non solo come italiano ma anche come europeo\", ha aggiunto.",
        "ranked": 8,
        "placed": "Politica",
        "epoch": 1652393705.9392064,
        "language": "IT",
        "source": "ANSA"
    },
    {
        "title": "Stati Generali della natalità, appelli di Papa e Mattarella per la famiglia",
        "date_raw": "Thu, 12 May 2022 10:49:09 +0200",
        "date": "2022-05-12",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2022/05/11/mattarella-il-calo-della-natalita-preoccupa-tutelare-la-famiglia-_485cc8b6-c4eb-435b-aa8b-34be813b2e51.html",
        "subtitle": "Il presidente: 'Lo prescrive anche la Costituzione'. Allarme dell'Istat,nel 2050 rischio 5 milioni di italiani in meno",
        "content": "\"Il tema della natalità rappresenta una vera e propria emergenza sociale. Non è immediatamente percepibile, come altri problemi che occupano la cronaca, ma è molto urgente: nascono sempre meno bambini e questo significa impoverire il futuro di tutti; l'Italia, l'Europa e l'Occidente si stanno impoverendo di avvenire\". Lo afferma nel saluto inviato ai partecipanti alla seconda edizione degli Stati Generali della Natalità, che hanno luogo oggi e domani presso l'Auditorium della Conciliazione a Roma, di cui viene data lettura all'apertura dei lavori. \"C'è una periferia esistenziale in Occidente, poco vistosa, che non si nota immediatamente. È quella delle donne e degli uomini che hanno il desiderio di un figlio, ma non riescono a realizzarlo\", afferma papa Francesco. \"Molti giovani faticano a concretizzare il loro sogno familiare - sottolinea il Pontefice -. E allora si abbassa l'asticella del desiderio e ci si accontenta di surrogati mediocri, come gli affari, la macchina, i viaggi, la custodia gelosa del tempo libero… La bellezza di una famiglia ricca di figli rischia di diventare un'utopia, un sogno difficile da realizzare\". \"Questa è una nuova povertà che mi spaventa - osserva Francesco -. È la povertà generativa di chi fa lo sconto al desiderio di felicità che ha nel cuore, di chi si rassegna ad annacquare le aspirazioni più grandi, di chi si accontenta di poco e smette di sperare in grande\". \"Sì, è una povertà tragica - aggiunge -, perché colpisce gli esseri umani nella loro ricchezza più grande: mettere al mondo vite per prendersene cura, trasmettere ad altri con amore l'esistenza ricevuta\". \"Non vedere il problema della denatalità è un atteggiamento miope; è rinunciare a vedere lontano, a guardare avanti. È girarsi dall'altra parte, pensando che i problemi siano sempre troppo complessi e che non si possa fare nulla. È, in una parola, arrendersi. Per questo - prosegue il Pontefice - mi piace il titolo del vostro evento, organizzato dalla Fondazione per la Natalità e promosso dal Forum delle Famiglie: 'Si può fare'. È il titolo di chi non si rassegna. È il titolo di chi spera contro ogni speranza, contro numeri che inesorabilmente peggiorano di anno in anno\". Secondo Francesco, \"si può fare vuol dire non accettare passivamente che le cose non possano cambiare\", e \"le cose possono cambiare se senza paura, andando oltre gli interessi di parte e gli steccati ideologici, ci si impegna insieme\".\"La accentuata diminuzione della natalità rappresenta uno degli aspetti più preoccupanti delle dinamiche sociali contemporanee e segnala una difficoltà\" e dunque occorre \"assumere con determinazione l'obiettivo di affrontare la crisi della struttura demografica del Paese\", favorendo la \"famiglia e l'adempimento dei relativi compiti\" come \"prescrive l'art.31 della Costituzione, che ci richiama, conseguentemente, alla tutela della maternità, dell'infanzia e della gioventù\". Così in un messaggio inviato al Presidente della Fondazione per la Natalita' e del Forum delle Associazioni Familiari, Gianluigi De Palo.\"La struttura demografica del Paese soffre di gravi squilibri che incidono in modo significativo sullo sviluppo della nostra società\", scrive il presidente della Repubblica.\"Un fenomeno - evidenzia Mattarella - accentuatosi con la pandemia e che ha generato nuove disuguaglianze e una diffusa precarietà che scoraggia i giovani nella costruzione di una famiglia. Le azioni previste nell'ambito della legge delega 32/2022, recentemente approvata dal Parlamento, meritano di essere rapidamente rese esecutive, per contribuire alla ripartenza del Paese\".Per il Capo dello Stato \"occorre insistere nel perseguire condizioni che consentano alle giovani generazioni di costruire il proprio futuro e, in questo senso, va garantita piena dignità ai giovani, alle donne, alle famiglie\". Le \"istituzioni a tutti i livelli\" hanno la \"responsabilità\", ricorda, di tutelare \"la maternità, l'infanzia e la gioventù favorendo gli istituti necessari a tale scopo\". Le donne \"devono affrontare ancora oggi troppi impedimenti e difficoltà per raggiungere una piena parità e un apporto essenziale può venire dalla conciliazione dei tempi di cura della famiglia e dei tempi di lavoro. È questione che interpella anche le imprese e la loro funzione sociale. Non può esservi opposizione tra impegno professionale, attività lavorativa e scelta di maternità. Le politiche per la famiglia sono un contributo essenziale allo sviluppo\" del Paese.Se non verrà invertita la rotta della natalità con misure strutturali nel 2050 l'Italia avrà 5 milioni di abitanti in meno: solo poco più di una persona su due sarebbe in età da lavoro, con un 52% di persone tra i 20-66 anni che dovrebbero provvedere sia alla cura e alla formazione delle persone sotto i venti anni (16%), sia alla produzione di adeguate risorse per il mantenimento e l'assistenza ai pensionati (32%). In questo quadro le nascite annue potrebbero scendere nel 2050 a 298 mila unità. Sono alcuni dei dati illustrati dal agli Stati Generali della Natalità.",
        "ranked": 7,
        "placed": "Politica",
        "epoch": 1652393705.966447,
        "language": "IT",
        "source": "ANSA"
    },
    {
        "title": "Pnrr: Decaro, \"con aumenti servono più risorse per opere\"",
        "date_raw": "Thu, 12 May 2022 10:45:25 +0200",
        "date": "2022-05-12",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2022/05/12/pnrr-decaro-con-aumenti-servono-piu-risorse-per-opere_c2a10fe7-a89e-4c49-bb88-0a8e09eeec14.html",
        "subtitle": "Anci, \"Governo aumenti fondi o rischio attuazione non compiuta\"",
        "content": "\n            \n            (ANSA) - ANCONA, 12 MAG -    \"Pnrr da rivedere alla luce dei\nrincari e della 'crisi energetica'? In realtà vanno aggiunte\ndelle risorse perché ad oggi, con gli aumenti dei costi delle\nmaterie prime, dell'energia, le opere pubbliche che ci sono\nstate finanziate non possono essere realizzate: i costi perché\nsono aumentati e rischiamo di non dare attuazione compiuta a\nquelle opere\". Così ad Ancona il presidente Anci e sindaco di\nBari, Antonio Decaro, rispondendo all'ANSA, a margine Assemblea\nannuale di Anci Marche, guidata dalla sindaca di Ancona Valeria\nMancinelli, su \"Comuni oggi: problematiche, prospettive e azioni\ncomuni per il presente e il futuro degli enti locali\" alla quale\npartecipa, tra gli altri, Fabrizio Curcio, Capo Dipartimento\nProtezione Civile della Presidenza del Consiglio dei Ministri.   \n\t\t\t\t   \"E' un tema l'attenzione del governo - ha aggiunto Decaro a\nproposito dell'eventuale aumento di risorse - Abbiamo già\nottenuto una norma che ci permette di fare le modifiche in corso\nd'opera rispetto ai contratti già stipulati per le cosiddette\n'variazioni prezzi', contemporaneamente chiediamo al governo di\nmettere altre risorse per farci il completare quelle opere che\nci sono già state finanziate e che ci aiuteranno, come dire, a\ncambiare la vita in meglio delle comunità che noi sindaci\nabbiamo l'onore di amministrare\". (ANSA).   \n\t\t\t\t          ",
        "ranked": 5,
        "placed": "Politica",
        "epoch": 1652393706.060426,
        "language": "IT",
        "source": "ANSA"
    }
]
