[
    {
        "title": "È l'ora dei gazebo, per Bonaccini-Schlein sfida al rinnovamento",
        "date_raw": "Sun, 26 Feb 2023 13:59:16 +0100",
        "date": "2023-02-26",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/25/e-lora-dei-gazebo-per-bonaccini-schlein-sfida-al-rinnovamento_75d7cc68-b625-4c1c-9383-4772894002f3.html",
        "subtitle": "C'è l'incognita affluenza. Sospetti e accuse, è scontro su Vincenzo De Luca",
        "content": ": \"Quattro candidati non c'erano mai stati - sottolinea - nonostante questo, nel voto ai circoli ho superato il 50% con quasi venti punti di distacco\". Schlein mira a una \"partecipazione alta\" ai gazebo. \"Credo che questa bella mobilitazione si trasformerà in passaparola\" dice, convinta che più grandi saranno i numeri più lei sarà favorita. \"C'è una forte voglia di cambiamento, a sinistra - aggiunge - una sinistra che non può che essere ecologista e femminista\". Mentre Bonaccini \"è il vecchio modello - affonda Schlein - un Pd già visto\". Sui numeri non è facile sbilanciarsi. Dalla prima volta ai gazebo, nel 2007, all'ultima, nel 2019, il calo è stato costante: l'affluenza è passata da 3,5 milioni a 1,6 milioni. Stavolta l'auspicio è arrivare almeno a un milione. E ogni occasione è buona per accusare la controparte di non poterlo assicurare. L'ultimo caso ha come protagonista Vincenzo De Luca, sostenitore di Bonaccini: il presidente della Campania vorrebbe avere la possibilità di candidarsi per il terzo mandato. E Bonaccini non chiude: \"Il tema è legato a leggi che ci possono essere. E se ci sono, in democrazia, allora lo si può fare, poi sono i cittadini a decidere se uno può continuare a fare il presidente\". Schlein attacca: \"Mi chiedo se sia questa l'idea di rinnovamento di Bonaccini, perché abbiamo idee molto diverse. Nuovo gruppo dirigente e poi De Luca? Bene\". Bonaccini risponde, anche se sembra parlare di altro: \"Vorrei ricordare che l'avversario è la destra, non qualcuno all'interno del Partito Democratico. Cosa che, purtroppo registro, si è verificata negli anni passati. E anche qui serve un cambio di passo\".. Abbiamo bisogno che siano accesi i riflettori in tutti i seggi\". Mentre Bonaccini non crede che gli elettori di altre forze politiche possano andare a votare alle primarie per inquinare il risultato: \"Mi auguro proprio di no. Dobbiamo viverla come una grande festa democratica e spero che tutto proceda regolarmente, senza condizionamenti esterni\". Nelle ultime ore si susseguono gli endorsement. La candidata esclusa dalle primarie, Paola De Micheli, vota Bonaccini. Mentre l'altro escluso, Gianni Cuperlo, non si è sbilanciato né per l'uno né per l'altra. A sostegno di Schlein si è schierato Pier Luigi Bersani che, su Twitter, ha fatto una doppia rivelazione: perché il fatto che voterà rappresenta un'adesione al percorso di convergenza sul Pd imboccato dal suo partito, Articolo Uno. Le due forze sono destinate a tornare assieme, ma l'ex ministro ed ex segretario dem ha sempre seguito questo processo senza sbilanciarsi troppo. Bonaccini e Schlein si preparano al giorno della verità. I seggi resteranno aperti dalle 8 alle 20. Sono 5.500 in tutta Italia, soprattutto nelle sedi Pd, ma non solo: anche teatri, scuole, circoli Arci... Bonaccini aspetterà il voto in un suo comitato a Casalecchio di Reno, a 10 chilometri da Bologna. Schlein sarà a Roma, in un teatro, lo Spazio Diamante. Mentre al Nazareno verranno diffusi i risultati ufficiali dello spoglio.",
        "ranked": 4,
        "placed": "Politica",
        "epoch": 1677433534.3034194,
        "language": "IT",
        "source": "ANSA"
    },
    {
        "title": "Primarie in corso, si sceglie il leader del Pd tra Bonaccini e Schlein",
        "date_raw": "Sun, 26 Feb 2023 16:59:56 +0100",
        "date": "2023-02-26",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/26/oggi-le-primarie-si-sceglie-il-leader-del-pd-tra-bonaccini-e-schlein_36c0b476-cfd5-4704-8270-5860e31bf216.html",
        "subtitle": "Letta: \"Supereremo ampiamente il milione di partecipanti\"",
        "content": "Oggi si vota per scegliere il nuovo vertice del Partito Democratico tra e . Sul voto incombe l'incognita affluenza. I 5.550 seggi resteranno aperti dalle 8 alle 20 in tutta Italia. Voteranno fuorisede 12.735 iscritti alla piattaforma, i minori sono 1.617 mentre gli stranieri residenti in Italia sono 1.235.Su richiesta del Commissario provinciale del PD di Siracusa, Sen. Antonio Nicita, oggi in tutta Italia durante le operazioni di voto ai gazebo per le primarie del partito, sarà osservato un minuto di silenzio, alle ore 12, per ricordare le morti sul lavoro a partire dall'ultima di ieri di Avola, dove un giovane operaio ha perso a vita in un cantiere edile.La commissione nazionale per il congresso rende noto che alle 13 i votanti alle primarie del Partito democratico sono \"Una grande festa di democrazia e partecipazione, supereremo ampiamente il milione di partecipanti\" . Lo ha detto il segretario del Pd Enrico Letta al seggio per le primarie. \"Queste primarie sono una grande scelta di unità e partecipazione. Parlare di scissioni è solo un gioco politico e giornalistico, è un gioco che piace in Transatlantico\" .Il presidente della Regione Emilia-Romagna Stefano Bonaccini ha votato in mattinata al circolo del partito del suo paese, Campogalliano, alle porte di Modena. In serata, Bonaccini attenderà i risultati al quartier generale della Casa dei Popoli di Casalecchio di Reno (Bologna), la stessa scelta in occasione delle regionali del gennaio 2020.\"Speriamo che sia una grande festa di partecipazione, ci arrivano immagini di seggi in giro per l'Italia dove ci sono delle file da stamattina, anche in posti dove sta piovendo. In un momento in cui l'astensionismo ha toccato picchi altissimi sia alle politiche sia alle regionali la comunità democratica sta dando una grande prova di partecipazione e di democrazia\". Lo ha detto Elly Schlein che attorno alle 11 a votato nel seggio di via Mentana, nel centro di Bologna.   ",
        "ranked": 3,
        "placed": "Politica",
        "epoch": 1677433534.313761,
        "language": "IT",
        "source": "ANSA"
    },
    {
        "title": "Magi eletto segretario di +Europa, Pizzarotti presidente",
        "date_raw": "Sun, 26 Feb 2023 17:13:19 +0100",
        "date": "2023-02-26",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/26/magi-eletto-segretario-di-europa-pizzarotti-presidente_5de93e99-c8c4-4655-9718-6951ee51dda0.html",
        "subtitle": "Il risultato emerge dal terzo congresso nazionale. Bonino: \"E' stato il congresso del rilancio\"",
        "content": "Il terzo congresso nazionale di +Europa ha eletto segretario del partito , e presidente. Il risultato è stato proclamato dal palco del congresso dalla prof. Nicoletta Parisi, che sta guidando i lavori.Magi ha ottenuto 211 voti (31 schede bianco, 6 nulle e 2 non votanti) mentre Pizzarotti ha avuto 203 voti (30 le schede nulle). Dopo la proclamazione prima Pizzarotti e poi Magi hanno brevemente ringraziato i delegati al congresso. \"Vi ringrazio - ha detto l'ex sindaco di Parma - siamo stanchi ma entusiasti di un percorso che comincia. Ora smettiamo di parlare di numeri ma solo di più Europa\". \"Voglio davvero ringraziare tutti voi - ha invece detto il neo-segretario - questo congresso non è stato facile ma ha svolto a pieno il compito di un congresso, con dibattito, competizione, con delle regole. Ci ha dato le linee guida su cui lavorare, un metodo su cui lavorare, avendo chiaro di lavorare tutti insieme ognuno in base alle responsabilità che lo Statuto gli assegna\". Oltre al segretario e al presidente è stata eletta Carla Taibi come tesoriere del partito.\"E' stato un congresso di consistenza e di rilancio, e cioè un congresso che ha definito e riconfermato i valori politici di +Europa, allargandosi ad altri e che quindi ci può portare a una situazione di ripartenza. Credo che questo, nel panorama politico che abbiamo attorno a noi, è un grande onore. Buon lavoro al segretario Riccardo Magi, al presidente Federico Pizzarotti e alla tesoriera Carla Taibi\". Lo ha detto la leader di +Europa, Emma Bonino, a margine del congresso del partito che si è appena chiuso a Roma.   ",
        "ranked": 1,
        "placed": "Politica",
        "epoch": 1677433534.3264692,
        "language": "IT",
        "source": "ANSA"
    },
    {
        "title": "Messaggio di Mattarella per 50 anni Aido, apprezzamento per l'impegno",
        "date_raw": "Sun, 26 Feb 2023 12:44:18 +0100",
        "date": "2023-02-26",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/26/messaggio-di-mattarella-per-50-anni-aido-apprezzamento-per-limpegno_7c15fd73-899f-49a4-bb6e-3e51808e854e.html",
        "subtitle": "All'Associazione italiana donazione organi, pensiero per donatori",
        "content": "Il Presidente della Repubblica, Sergio Mattarella, ha inviato alla Presidente dell'Associazione Italiana per la Donazione di Organi, Tessuti e Cellule - A.I.D.O., Flavia Petrin, il seguente messaggio: «Nel cinquantesimo anniversario di attività dell'Associazione Italiana per la donazione di organi, tessuti e cellule, desidero esprimere il mio apprezzamento per l'impegno profuso nella realizzazione di questo nobile ideale.I progressi della medicina compiuti in ambito di trapianti hanno salvato numerose vite, contribuendo altresì a migliorare la qualità di quella dei pazienti affetti da patologie spesso irreversibili. La tutela della dignità umana e della integrità della persona passa attraverso l'evoluzione di cure che non necessitano solamente di tecnologie avanzate ma richiedono anche contributi consapevoli, generosi e volontari. Il mio pensiero è rivolto a tutte le donne e agli uomini, e in particolare ai giovani, che attraverso la disponibilità alla donazione trasmettono un messaggio di condivisione e solidarietà alimentando la speranza di un numero sempre più elevato di persone. Sensibilizzare l'opinione pubblica è essenziale per diffondere la conoscenza delle positive ricadute del generoso atto di donare e incentivare azioni basate sulla cura del prossimo».",
        "ranked": 2,
        "placed": "Politica",
        "epoch": 1677433534.3498576,
        "language": "IT",
        "source": "ANSA"
    },
    {
        "title": "Dal Colle l'onorificenza per il caffè delle recluse di Pozzuoli",
        "date_raw": "Sat, 25 Feb 2023 19:09:48 +0100",
        "date": "2023-02-25",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/02/25/dal-colle-lonorificenza-per-il-caffe-delle-recluse-di-pozzuoli_3e93f78c-7e17-4f4b-9641-0c530f3e518e.html",
        "subtitle": "Insignita fondatrice torrefazione in carcere,'lavoro e riscatto'",
        "content": "\n            \n            (ANSA) - NAPOLI, 25 FEB - Creare una torrefazione nel carcere\nfemminile di Pozzuoli, per offrire un'occasione di lavoro e\nriscatto alle detenute. E' diventata un'esperienza vincente\nquella varata dodici anni fa da Imma Carpiniello, fondatrice\ndella coop sociale il cui successo ha prodotto anche la nascita\ndi un bar-bistrot nel cuore di Napoli: un'esperienza che rientra\ntra quelle cui oggi il Capo dello Stato ha conferito le\nonorificenze al Merito della Repubblica.   \n\t\t\t\tTra gli insigniti c'è, appunto, Imma. Dodici anni fa c'era chi\nla additava come una visionaria, per l'idea di produrre caffè di\nqualità,secondo l'antica tradizione partenopea, in un carcere.   \n\t\t\t\tOggi la sua cooperativa, \"Le Lazzarelle\", realizza 10 quintali\ndi caffè in un anno: il prodotto è apprezzato e venduto\nsoprattutto sul web, e può essere degustato nel locale che Imma\nè riuscita ad aprire nel 2020, con alcune socie della coop e il\ncontributo di volontari, nella Galleria Principe di Napoli, in\npieno centro cittadino. Qui si gustano varie specialità\n'tipiche' (dalla lasagna al timballo di orecchiette con funghi,\npatate e caciocavallo) oltre al notissimo caffè, che oggi è\nandato letteralmente a ruba dopo che i media hanno diffuso la\nnotizia dell'onorificenza.   \n\t\t\t\tImma, 49 anni, entrò in contatto con la realtà carceraria\nnell'ambito del suo impegno con il terzo settore. Laureata in\nscienze politiche, con un master in politiche di genere e\ndiritti umani, sognava un percorso di formazione che avviasse le\ndetenute al circuito della legalità, all'interno di un'impresa\nche offrisse al mercato \"un prodotto artigianale, etico e legato\nal territorio\". Superate le inevitabili difficoltà, anche grazie\na un finanziamento della Regione Campania nell'ambito del\nsostegno alle start-up, la cooperativa nasce. Sono le stesse\nprime dieci detenute aderenti a scegliere il nome \"Le\nLazzarelle\", e in dodici anni hanno lavorato alla torrefazione\nben 72 recluse. Il caffè a Napoli è da sempre un toccasana, ma\nquello delle Lazzarelle ha un gusto davvero speciale. (ANSA).   \n\t\t\t\t          ",
        "ranked": 5,
        "placed": "Politica",
        "epoch": 1677433534.3593478,
        "language": "IT",
        "source": "ANSA"
    }
]
