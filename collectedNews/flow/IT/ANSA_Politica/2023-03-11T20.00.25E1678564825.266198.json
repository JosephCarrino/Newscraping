[
    {
        "title": "Fisco, arrivano maggiori benefici per i redditi medio-alti",
        "date_raw": "Fri, 10 Mar 2023 19:58:37 +0100",
        "date": "2023-03-10",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/fisco-arrivano-maggiori-benefici-per-i-redditi-medio-alti_a9863e74-006c-46a8-ad99-537f25dd0452.html",
        "subtitle": "Salvi gli sconti su casa e figli, anche IA contro l'evasione",
        "content": "Il fisco arruola l'Intelligenza artificiale nella lotta all'evasione. Una battaglia che sarà fatta puntando anche sull'adempimento spontaneo del contribuente, con premi e sanzioni più basse per chi collabora. E' la strada tracciata dalla delega al governo per la riforma fiscale, che punta a cambiare il volto del fisco con una serie di interventi che vanno dalla nuova Irpef a 3 aliquote alla razionalizzazione dell'Iva. Misure che raccolgono il plauso di diverse categorie, ma la bocciatura della Cgil, che va in pressing sul governo perché si confronti prima di prendere delle decisioni. Il provvedimento, atteso la prossima settimana in consiglio dei ministri, prende intanto una forma sempre più compiuta. Dopo le slide del Ministero dell'economia, hanno iniziato a circolare alcune bozze, che confermano l'impianto di massima: un ddl in 22 articoli e cinque parti, che delega il governo ad attuare entro 24 mesi la \"revisione del sistema tributario\". Una delle misure su cui si concentra l'attenzione è la nuova Irpef. La delega prevede genericamente la \"revisione e graduale riduzione\" dell'imposta nel rispetto della progressività e nella prospettiva di arrivare ad un sistema con \"aliquota impositiva unica\" (che è l'obiettivo di legislatura di 'flat tax' per tutti). Nei fatti si passerà da 4 a 3 scaglioni con aliquote più basse: due le ipotesi che sarebbero allo studio, un sistema con aliquote al 23%, 33% e 43% e un'alternativa più costosa (secondo indiscrezioni 10 miliardi, contro i 6 dell'altra) con il secondo scaglione al 27%. Le simulazioni che circolano mostrano benefici differenti con una concentrazione comunque per i redditi medio alti. Si attende anche di capire come si tradurrà la revisione dell'Iva: l'obiettivo è omogeneizzarla per i beni e servizi similari \"di maggior rilevanza sociale\" e non è escluso che per alcuni beni, come pane, pasta e latte, possa essere portata a zero. Viene inoltre ridotta l'Iva per l'importazione e cessione di opere d'arte. Nel previsto riordino della selva delle tax expenditures - intervento da cui sono attese le coperture alla riforma - si promette \"particolare riguardo\" per gli sconti fiscali che riguardano la composizione del nucleo familiare, la tutela della case, della salute, dell'istruzione, dell'efficienza energetica e della riduzione del rischio sismico. E se per la lotta all'evasione fiscale, si ricorrerà maggiormente anche all'analisi del rischio e alle soluzioni di intelligenza artificiale, nel riordino del sistema dei giochi resta il regime delle concessioni ma per tutelare i soggetti più vulnerabili arriva una stretta sulle giocate e le vincite e il divieto alle scommesse sulle gare sportive dilettantistiche di under18. Una riforma su cui le opposizioni vanno all'attacco (\"è una fotocopia della delega del governo Draghi\", dice Azione-Iv), ma che i partiti di centrodestra difendono compatti. E che raccoglie l'apprezzamento di molte associazioni di categoria: \"va nella direzione giusta\", dicono quasi in coro Confcommercio, Confartigianato, Cna, Confedilizia e i commercialisti. Critica invece la Cgil: \"la nostra proposta va nella direzione opposta rispetto a quella che sta discutendo il governo\", osserva il segretario Maurizio Landini, che però attende di \"conoscere la proposta del governo\". Aspetta di vedere le carte anche il leader degli industriali Carlo Bonomi, che dopo l'altolà di ieri (\"se si parla solo di rimodulazione di aliquote non è la strada\"), tira dritto: \"Ci aspettiamo una riforma organica. Una riforma del fisco ha senso - avverte - se è organica\".",
        "ranked": 17,
        "placed": "Politica",
        "epoch": 1678561226.1486337,
        "language": "IT",
        "source": "ANSA"
    },
    {
        "title": "Chiara Amirante: le 10 parole-chiave di Francesco",
        "date_raw": "Sat, 11 Mar 2023 14:20:10 +0100",
        "date": "2023-03-11",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/11/chiara-amirante-le-10-parole-chiave-di-francesco_45706be7-cb27-4b2c-93a5-dd905636440e.html",
        "subtitle": "La fondatrice di Nuovi Orizzonti sintetizza i 10 anni del pontificato",
        "content": "   Tutta la Famiglia Nuovi Orizzonti \"è in festa e ringrazia il Papa per il dono dei dieci anni del suo pontificato\". \"Papa Francesco è stato un 'faro' in questo tempo particolarmente difficile che stiamo vivendo. Ci ha sostenuto con il suo amore paterno e ci ha aiutato a comprendere che in questa tempesta che stiamo vivendo 'siamo tutti sulla stessa barca e possiamo non affondare solo se remiamo insieme'\", dice all'ANSA la fondatrice e presidente Chiara Amirante, memore anche della visita che il Pontefice fece il 24 settembre 2019 alla \"Cittadella Cielo\" di Frosinone, struttura di accoglienza della comunità.    \"Il Papa ha scelto un nome unico nella storia della Chiesa che ne ha delineato fin dagli inizi le coordinate fondamentali: non dimenticarci dei 'poveri', la 'cura del creato' come casa comune, l'impegno per l'edificazione di una 'fratellanza' universale al di là delle differenze geografiche, culturali o etniche, l'impegno a vivere il 'vangelo sine glossa' (alla lettera) sull'esempio del poverello d'Assisi\" e l'attenzione alle \"periferie esistenziali\" da rimettere al centro, spiega.    \"Ci ha esortato in molti modi a essere 'Chiesa in uscita' - prosegue Amirante -: con la splendida lettera apostolica Evangelii Gaudium, con il primo viaggio apostolico a Lampedusa o aprendo una 'porta santa' del Giubileo per la prima volta nella storia, in Africa. Ha continuato poi a declinare in ogni sua scelta, un'opzione preferenziale per i poveri e per le periferie, combattendo la 'globalizzazione dell'indifferenza' e annunciando con gesti e parole il volto misericordioso di Dio Padre col Vangelo della gioia\".    Dieci sono le parole-chiave che, per un'operatrice nel disagio sociale come Chiara Amirante, riassumono i dieci anni di pontificato di Francesco: \"misericordia, gioia, poveri, creato, fratellanza, vangelo, periferie esistenziali, comunione, preghiera, solidarietà\", elenca. \"Dieci parole che portano ad un rinnovamento nella Chiesa in continuità con i suoi predecessori\".    Così, quindi, la fondatrice insieme alla Comunità Nuovi Orizzonti celebra i dieci anni del Pontefice. \"Come dieci sono le risposte che papa Francesco ci ha regalato nel nuovo libro 'Cerca il tuo orizzonte. Rialzarsi e ripartire oggi' (edito da Piemme, ndr) a cura di don Davide Banzato\" e che Amirante ricorda sottolineando le dichiarazioni di papa Bergoglio e il suo forte richiamo a \"non lasciarci dominare dalla globalizzazione dell'indifferenza perché siamo dinanzi ad una catastrofe epocale: con ben 59 guerre e 600 conflitti dimenticati nel mondo, il rischio di una guerra nucleare, una terza guerra mondiale a pezzi già in atto, la crescita esponenziale del disagio giovanile, degli abusi, delle conseguenze della pandemia, del precario equilibrio che si sta giocando con troppe polveriere seminate in tutto il mondo e pronte ad esplodere\". \"Ci ha inoltre esortato con l'enciclica Laudato Si' e in tanti suoi interventi a un'inversione di marcia per impegnarci con serietà nella tutela del creato e della nostra casa comune, a cui abbiamo inflitto troppe ferite mortali\". aggiunge.    \"Sono convinta che così come tanti nostri errori ci stanno portando verso l'autodistruzione così ogni nostra scelta singola per il bene può generare una autentica rivoluzione dell'Amore\", sottolinea.    Chiara Amirante, però, lancia anche un appello di speranza: \"Sono convinta che, così come tanti nostri errori possono portarci verso l'autodistruzione, è ancor più vero che ogni nostra scelta singola per il bene può generare strutture di bene e un'autentica rivoluzione dell'Amore. Vogliamo seguire le tante esortazioni del Papa per impegnarci con lui nell'edificare la Civiltà dell'Amore\". ",
        "ranked": 10,
        "placed": "Politica",
        "epoch": 1678561226.1757426,
        "language": "IT",
        "source": "ANSA"
    },
    {
        "title": "Coabitare con il predecessore, Francesco e il Papa emerito",
        "date_raw": "Sat, 11 Mar 2023 15:25:56 +0100",
        "date": "2023-03-11",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/11/coabitare-con-il-predecessore-francesco-e-il-papa-emerito_57448459-bfda-4f3b-b980-7e46bb116d9c.html",
        "subtitle": "Due Papi in Vaticano, situazione senza precedenti nella storia",
        "content": "   Per quasi l'intero primo decennio di pontificato, Francesco ha avuto in sorte di essere il primo Papa della storia a dover convivere in Vaticano col suo predecessore. La storica rinuncia di Benedetto XVI, primo Papa a dimettersi da sei secoli e la sua decisione di restare a vivere nella Città Leonina, seppur appartato nell'ex monastero Mater Ecclesiae, hanno determinato una situazione davvero senza precedenti: per la prima volta in duemila anni di storia della Chiesa due Papi si trovavano a coesistere in Vaticano.    Joseph Ratzinger, tra l'altro, pur avendo lasciato il pontificato, non volle essere chiamato \"vescovo emerito di Roma\", come consigliato da alcuni canonisti, scegliendo la denominazione di \"Papa emerito\" o \"Romano Pontefice emerito\", mantenendo anche la veste bianca, per quanto senza mantellina, e il titolo di \"Sua Santità\".    Comunque la 'coabitazione' col successore, papa Francesco - cui al momento di lasciare il papato a fine febbraio 2013 aveva promesso \"obbedienza\" -, è stata per alcuni anni senza scosse, di perfetta armonia, priva di ogni ingerenza nel governo della Chiesa come di atti o dichiarazioni che potessero mettere in dubbio l'autorità o le decisioni del Pontefice in carica. Vivere \"nascosto al mondo\", dedito allo studio, a meditazione e preghiera, era stata l'intenzione annunciata dal Papa dimissionario: una linea che ha sempre mantenuto, con discrezione 'bavarese', interrotta solo dalle poche uscite pubbliche, e nel 2016 da un paio di interviste e dal libro-testamento \"Ultime conversazioni\" col giornalista tedesco Peter Seewald con cui aveva già scritto \"Luce del mondo\".    A costituire un 'caso' - Ratzinger aveva già quasi 93 anni - fu però l'uscita nel gennaio 2020, in Francia e poi in Italia, del libro col prefetto per il Clero card. Robert Sarah, \"Dal profondo del nostro cuore\", testo in cui i due autori proclamavano le loro tesi radicalmente contrarie a ogni innovazione sul celibato sacerdotale. C'era appena stato il Sinodo sull'Amazzonia, in cui i vescovi avevano votato a maggioranza la possibilità di forme di sacerdozio uxorato, cioè il conferimento del presbiterato a persone sposate, proprio per far fronte alle esigenze pastorali nelle impervie e sterminate lande amazzoniche. Papa Bergoglio stava allora redigendo l'esortazione post-sinodale e si era in attesa delle sue decisioni sul tema, tanto che l'uscita del libro a quattro mani - Ratzinger però a un certo punto tolse la sua firma come co-autore - sembrò un tentativo di condizionare le scelte del Pontefice in carica. Tentativo che, alla prova dei fatti, riuscì, poiché nella sua 'Querida Amazonia' papa Francesco scelse di non aprire ad alcun cambiamento sul celibato.    Da parte sua, Bergoglio ha sempre manifestato un rispetto filiale per il suo predecessore, nonché vicinanza con frequenti chiamate o visite. \"E' come avere il nonno saggio in casa\", ha detto più volte per riconoscere il coraggio e il sostegno che gli dava poter avere vicino a sé la \"saggezza\", l'\"esperienza\", e la sterminata cultura teologica del Papa emerito. A cui riconosceva anche di aver aperto con la sua coraggiosa rinuncia, \"atto di governo della Chiesa\", una strada nuova: quella appunto dei \"Papi emeriti\", che prima non esistevano, e che ora, col prolungarsi della vita, diventavano una figura da mettere in conto e anche da inquadrare canonicamente. A Benedetto, tra l'altro, Francesco riconosceva di essere stato colui che aveva aperto la lotta senza quartiere contro la pedofilia, già portando avanti il 'caso Maciel' (fondatore dei Legionari di Cristo) da cardinale, contro tutto e tutti, quando \"non aveva forza per imporsi\".    Questa 'convivenza' di manifesta sintonia fu sottolineata da ripetuti incontri: due immagini su tutte, quella del 23 marzo 2013 quando il neo-eletto Francesco si recò in visita a Castel Gandolfo al Papa da poco 'emerito', che gli affidò lo scatolone con l'inchiesta 'Vatileaks' dei suoi tre cardinali-007 Herranz, Tomko e De Giorgi, e quella dell'8 dicembre 2015, apertura del Giubileo straordinario della Misericordia, quando Francesco e Benedetto varcano insieme, uno dopo l'altro, la Porta Santa di San Pietro. Essa però non impedì che attorno alla presenza dei due Papi si alimentassero le nostalgie dei 'ratzingeriani' avversi alle innovazioni e riforme del successore, e dei 'sedevacantisti' per i quali la rinuncia di Benedetto XVI non era valida, perché data non liberamente, come pure non valida l'elezione di Bergoglio per una votazione annullata a causa di una scheda in più.    Fecero discutere nel maggio 2016 anche le dichiarazioni del segretario di Ratzinger e prefetto della Casa Pontificia, mons.Georg Gaenswein, sul \"ministero (petrino) allargato con un membro attivo e uno contemplativo\", e su Benedetto XVI \"come se avesse fatto un passo di lato per fare spazio al suo successore e a una nuova tappa nella storia del Papato\". Dichiarazioni in qualche modo esplosive, che ridiedero, anche se brevemente, non poca linfa ai detrattori di Bergoglio. Ma fu proprio lui, interrogato il mese dopo dai giornalisti sul volo che lo riportava a Roma dall'Armenia, a porre fine alle polemiche. \"Ho sentito - disse del Papa emerito -, che alcuni sono andati lì a lamentarsi perché 'questo nuovo Papa...', e lui li ha cacciati via! Con il migliore stile bavarese: educato, ma li ha cacciati via\". \"Ma c'è un solo Papa\", sentenziò, parlando del predecessore come di \"questo grande uomo di preghiera, di coraggio che è il Papa emerito - non il secondo Papa - che è fedele alla sua parola e che è un uomo di Dio. E' molto intelligente, e per me è il nonno saggio a casa\". ",
        "ranked": 9,
        "placed": "Politica",
        "epoch": 1678561226.2010012,
        "language": "IT",
        "source": "ANSA"
    },
    {
        "title": "L'Argentina festeggia i 10 anni del papato di Francesco",
        "date_raw": "Sat, 11 Mar 2023 14:24:45 +0100",
        "date": "2023-03-11",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/11/largentina-festeggia-i-10-anni-del-papato-di-francesco_f40b968d-1b8a-46ce-a57c-19af42db16b6.html",
        "subtitle": "Una marcia di fedeli convocata alla basilica di Lujan",
        "content": "   Per celebrare i dieci anni del pontificato di Jorge Bergoglio la Chiesa argentina ha convocato per oggi una grande mobilitazione di fedeli presso la basilica intitolata alla Vergine di Lujan, patrona del Paese.    L'iniziativa, durante la quale verrà diffuso un messaggio registrato del Pontefice diretto all'Argentina, è stata promossa dal presidente della \"Federación Hogares de Cristo\", il sacerdote José \"Pepe\" Di Paola, e conterà sulla presenza del presidente della Conferenza episcopale, Oscar Ojea.    Con l'obiettivo di dare all'evento un carattere il più ecumenico possibile sono stati invitati all'iniziativa oltre al presidente Alberto Fernandez e alla vice presidente, Cristina Kirchner, anche rappresentanti dell'opposizione, come il governatore della città di Buenos Aires, Horacio Rodriguez Larreta. \"Questa celebrazione può rappresentare l'inizio di qualcosa di importante per il Paese\", ha detto all'ANSA Di Paola, considerato uomo vicinissimo a Bergoglio e conosciuto anche come il \"cura villero\" (sacerdote delle borgate), per il suo incessante lavoro pastorale nei quartieri più poveri (villas miserias).    Di Paola ha auspicato in questo senso che gli argentini \"siano capaci di unirsi anche al di là di una vittoria nel mondiale di calcio\". \"Il Paese ha diversi obiettivi che richiedono unirci al di là delle differenze e questo è il carattere della celebrazione di questo fine settimana\", ha aggiunto.    Il motto dell'iniziativa d'altra parte allude con un gioco di parole proprio al campionato del mondo di calcio: \"In unione e con allegria insieme al papa Francesco, un argentino mondiale\".    La celebrazione, ha spiegato il sacerdote, sarà occasione inoltre per commemorare i 15 anni della federazione \"Hogares de Cristo\", programma diretto al recupero di adolescenti e giovani dalla povertà e dalle dipendenze con 250 centri in tutto il paese.    L'appuntamento segna anche la conclusione del pellegrinaggio federale attraverso tutte le province del Paese in occasione della quale verrà firmato un documento di impegno nella lotta contro la droga.    Il pellegrinaggio con l'immagine della Vergine di Lujan è iniziato a marzo del 2022 e ha percorso più di 15.200 chilometri in tutto il Paese, visitando scuole, carceri, circoli, comunità indigene, ospedali, centri di quartiere, fattorie, case dei nonni e orfanotrofi. ",
        "ranked": 8,
        "placed": "Politica",
        "epoch": 1678561226.2124615,
        "language": "IT",
        "source": "ANSA"
    },
    {
        "title": "Festa a sorpresa per i 50 anni di Salvini con Meloni e Berlusconi",
        "date_raw": "Sat, 11 Mar 2023 14:08:26 +0100",
        "date": "2023-03-11",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/festa-a-sorpresa-per-i-50-anni-di-salvini-con-meloni-e-berlusconi_0143b146-0ca0-4540-9b8e-429033a153e3.html",
        "subtitle": "Ricevimento alle porte di Milano",
        "content": "Festa a sorpresa per i 50 anni di Matteo Salvini alle porte di Milano con due ospiti eccellenti, la premier Giorgia Meloni e il leader di Fi Silvio Berlusconi che posta su Instagram la foto di tutti e tre sorridenti durante il ricevimento.   ",
        "ranked": 14,
        "placed": "Politica",
        "epoch": 1678561226.253451,
        "language": "IT",
        "source": "ANSA"
    },
    {
        "title": "L'addio all'eroe Da Vinci, 'tornato a Maidan'",
        "date_raw": "Fri, 10 Mar 2023 22:29:36 +0100",
        "date": "2023-03-10",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/reportage/-laddio-alleroe-da-vinci-tornato-a-maidan_a07b9ab3-c06b-4f6f-a808-9f19accd52b6.html",
        "subtitle": "Il 27enne morto a Bakhmut tra la folla in piazza simbolo a Kiev",
        "content": "\"E' tornato a Maidan\".Là dove tutto era cominciato per Dmytro Kotsiubailo detto 'Da Vinci', forse perché da studente disegnava e sognava di diventare un artista.Il giovane militare di 27 anni è invece morto in battaglia il 7 marzo vicino a Bakhmut  tanto che già nel 2021 era stato insignito del titolo di 'Eroe dell'Ucraina' da Volodymyr Zelensky. Oggi a dargli l'ultimo saluto, nel monastero di San Michele a Kiev, c'era anche il  con il ministro della Difesa Oleksiy Reznikov, il comandante in capo delle forze armate ucraine Valery Zaluzhnyi e il capo dell'intelligence militare Kyrylo Budanov,  in visita nella capitale. La bara è stata poi portata in processione fino alla celebre Maidan delle rivolte di Kiev, seguita in corteo da migliaia di persone: diversi militari ma anche moltissimi civili. In piazza si è tenuta un'altra cerimonia nella più solenne atmosfera, tra fiori, bandiere, lacrime e cori: \"Slava Ucraini!\".Ed è qui che tutto aveva avuto inizio per il giovane Dmytro che nel 2014, appena 18enne, aveva preso parte alle proteste di piazza per poi arruolarsi e andare a combattere in Donbass. Fu gravemente ferito dal proiettile di un carro armato a Pisky, nella regione di Donetsk. Ma dopo la guarigione, tornò al fronte e nel 2016 .Kotsiubailo era infatti a capo del battaglione chiamato 'Da Vinci Wolves' come parte della 67a brigata meccanizzata, era tra i soldati più noti nel Paese, ed era un personaggio molto popolare anche fra i civili. Maxim e Slava, giovane coppia, spiegano di essere venuti a \" E' un nostro eroe\". Juliana, avvocato di 27 anni, racconta di aver perso un caro amico un mese fa: anche lui \"era a Bakhmut, è morto in battaglia. Allora sono qui per rendere omaggio\".Racconta che viene da Kharkiv e vive a Kiev da circa sei mesi, che soffre ancora per la perdita del suo amico: \"Se sono stanca? No, non sono stanca. E' una lotta, non sono stanca. Faccio tutto quello che posso per la vittoria\".A Maidan, allora, anche per l'ultimo saluto all'eroe si riempie la piazza simbolo di Kiev teatro di tante battaglie collettive e il cui nome - Piazza dell'Indipendenza - ha assunto nell'ultimo anno un ulteriore significato. Chi c'era oggi ha spiegato che questo luogo per gli ucraini è quasi \"sacro\". \"Di cerimonie del genere in questa piazza ce ne sono state fin troppe\", dice Sergiy, \"i miei piedi hanno calcato questa piazza tante volte\", ma alla fine sempre per un unico motivo: \"la libertà\". E' il senso di questa lotta secondo Sergiy: \"E' una battaglia esistenziale, perché. E non è complicato, è semplice, è bianco e nero. Noi amiamo vivere, amiamo il nostro modo di vivere\".Intanto la cerimonia si conclude con  posta sulle scale della piazza, con corone di fiori e una foto del sodato caduto in battaglia. I militari si inginocchiano per un minuto di silenzio, poi l'ultimo corteo. La piazza si svuota e a terra restano i fiori recisi, alcuni ancora avvolti in nastri dai colori giallo e blu della bandiera ucraina.    ",
        "ranked": 16,
        "placed": "Politica",
        "epoch": 1678561226.2647498,
        "language": "IT",
        "source": "ANSA"
    },
    {
        "title": "Schlein chiude l'accordo, proporrò Bonaccini presidente",
        "date_raw": "Fri, 10 Mar 2023 21:27:11 +0100",
        "date": "2023-03-10",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/schlein-chiude-laccordo-proporro-bonaccini-presidente_26685e1a-7782-4215-a093-f7bc50206a57.html",
        "subtitle": "Ora non si potrà più parlare di maggioranza e minoranza",
        "content": "Intesa raggiunta tra Elly Schlein e Stefano Bonaccini. Dopo una video-call durata quasi due ore si scioglie il nodo e si trova l'accordo per proporre Bonaccini all'assemblea del partito di domenica. \"Dopo quello che era successo nei gazebo non ci potevamo proprio permettere di creare divisioni o attriti. Nessuno avrebbe capito\", spiega un esponente del Pd vicino alla Schlein. Il Pd sembra così poter tirare un respiro di sollievo. E' vero che sono ancora molte le caselle che attendono di essere riempite, da quella della segreteria a quella dei capigruppo, ma il più sembra fatto. Una volta superato questo passaggio, tutto il resto, assicurano alcuni deputati, arriverà a cascata. Già, perché ora che Bonaccini sarà confermato nel ruolo di presidente, che è un ruolo di garanzia, non si potrà più parlare di \"minoranza\" o di \"maggioranza\", perché si avrà una guida \"unitaria\" del partito. Partito che registra oltre 7000 iscritti negli ultimi 4 giorni. Pertanto, si dovrebbe considerare archiviato il metodo tradizionale di divisione degli incarichi per quote di appartenenza. Un segnale di cambiamento, ovviamente, dovrà essere dato, ma senza fratture o enfasi particolari. In più, sempre per quanto riguarda i futuri assetti organizzativi, si fa presente che sarà difficile sostituire le attuali due donne, Debora Serracchiani e Simona Malpezzi, con due uomini alla presidenza dei gruppi di Camera e Senato (ipotesi probabile potrebbe essere quella di un uomo e una donna) e che comunque, per quanto si possa arrivare ad un'intesa tra i due big sul punto, alla fine l'ultima parola toccherà sempre ai deputati e ai senatori Dem. In pole, al momento, restano i nomi di Simona Bonafè, Michela de Biase e Giuseppe Provenzano alla Camera e di Francesco Boccia o Cecilia D'Elia al Senato.Sul fronte della segreteria, invece, sono in molti a scommettere che un ruolo di primo piano lo avrà Marco Furfaro e che ci sarà almeno un esponente di Art.1, la cui direzione ha dato il via libera alla procedura per rientrare nel partito Democratico. In attesa che il quadro si completi, Elly Schlein, prima incontra la Commissaria Ue per l'Uguaglianza, Helena Dalli, in visita istituzionale a Roma, il Commissario per gli Affari Economici Paolo Gentiloni e Rosy Bindi. Poi, va a Colonna al funerale del senatore del Pd Bruno Astorre e, al ritorno, si chiude al Nazareno per fare il punto con Bonaccini. \"Una discontinuità nei comportamenti\" dopo le primarie, dalle quali \"è arrivato un'importante richiesta di cambiamento\", viene intanto invocata dalla coordinatrice degli amministratori della mozione Schlein Stefania Bonaldi che, a Radio Immagina, dice come sia \"necessario un ricambio del personale politico, della classe dirigente\". Un \"rinnovamento\" però che \"non è una rottamazione: pratica che abbiamo conosciuto in altre epoche e che ha segnato l'inizio del disfacimento del Pd\". Risolta almeno in parte la questione organizzativa del nuovo Pd, è ancora nebbia fitta per quella delle alleanze. Il fondatore di Azione, Carlo Calenda, ribadisce di essere ancora \"distante\" da Elly Schlein perché lei \"ha una visione molto ideologica e semplicistica delle cose della vita\".",
        "ranked": 13,
        "placed": "Politica",
        "epoch": 1678561226.275174,
        "language": "IT",
        "source": "ANSA"
    },
    {
        "title": "Zelensky, 'Cambiamo il nome della Russia in Moscovia'",
        "date_raw": "Sat, 11 Mar 2023 13:24:22 +0100",
        "date": "2023-03-11",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/11/zelensky-cambiamo-il-nome-della-russia-in-moscovia_4c6d5d2f-8b35-468e-b272-360124987864.html",
        "subtitle": "Proposta provocatoria, dura risposta da Mosca",
        "content": "    quanto riportato da Ukrainska Pravda. L'idea arriva da una petizione online che ha già raggiunto 25 mila firme e che spiega come \"questo nome era usato nelle lingue europee e in alcune lingue asiatiche\", aggiungendo che  \"La questione sollevata nella petizione richiede un'attenta considerazione sia sul piano del contesto storico e culturale, sia tenendo conto delle possibili conseguenze legali internazionali\", ha aggiunto Zelensky che ha incaricato il primo ministro Denys Shmygal di seguire il caso.       A stretto giro è arrivata la risposta di Maria Zakharova, portavoce del ministero degli Esteri russo, che su Telegram ha parlato di ennesima dimostrazione della campagna anti-russa in atto in Ucraina. Secondo Ria Novosti, anche il vicepresidente della Duma di Stato russa, Boris Chernyshov, ha commentato la petizione sostenendo che     Ma la risposta più dura è arrivata dall'ex presidente e  vicepresidente del Consiglio di sicurezza russo, Dmitry Medvedev, che dopo aver definito Zelensky \"il supremo nazista di Kiev\", ha proposto di cambiare invece il nome dell'Ucraina. , in allusione a Stepan Bandera, il leader ucraino ricordato come un eroe nazionale a Kiev ma che molti fra i russofoni considerano un collaborazionista con la Germania nazista.    ",
        "ranked": 7,
        "placed": "Politica",
        "epoch": 1678561226.2884054,
        "language": "IT",
        "source": "ANSA"
    },
    {
        "title": "Il papa: \"Sempre voluto essere un pastore, la pace non mi lascia\"",
        "date_raw": "Sat, 11 Mar 2023 19:58:14 +0100",
        "date": "2023-03-11",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/11/il-papa-sempre-voluto-essere-un-pastore-la-pace-non-mi-lascia_42371395-5935-4828-97a7-4ad8c7a19b49.html",
        "subtitle": "\"Non mi dispiace per il passare degli anni, né ho paura di morire\"",
        "content": "   Il pastore è \"colui che deve stare davanti alla gente per indicare la strada, in mezzo alla gente per vivere la sua esperienza, dietro per aiutare i ritardatari e, a volte, seguire l'intuito per trovare i migliori pascoli. È quanto ho cercato di fare da quando sono stato ordinato sacerdote e in questi anni di pontificato, sempre con il forte proposito di essere fedele a Dio e alla Chiesa e utile ai cattolici e a tutti gli uomini di buona volontà\". E' il ritratto che papa Francesco distilla di sé stesso nel volume \"El pastor\" (Il pastore), uscito in Argentina in vista del decennale dell'elezione a firma dei giornalisti Francesca Ambrogetti, ex responsabile dell'ANSA a Buenos Aires, e Sergio Rubin, del quotidiano El Clarin, che racconta questi dieci anni di pontificato analizzandone dettagliatamente temi e vicende attraverso periodici colloqui avvenuti nel corso del tempo con il Pontefice.    \"Spiegare, proporre, ascoltare, chiedere perdono quando è opportuno e servire - riassume Francesco -. E fondamentalmente con la vicinanza del cuore, sempre. Durante tutti questi anni, con al centro lo Spirito Santo, la pace non mi ha mai lasciato\".    Il racconto di questo decennio del Papa fa seguito a quel \"Il gesuita\", scritto da Ambrogetti e Rubin quando Jorge Bergoglio era ancora arcivescovo di Buenos Aires e diventato poi bestseller mondiale con l'elezione a Pontefice. E proprio il suo essere gesuita ricorre ancora nel libro, insieme a tanti altri aspetti, sia di rilevanza pubblica che strettamente personale.    \"Mi ha sempre colpito una massima con cui solitamente viene descritta la visione di Sant'Ignazio: non avere limiti al grande, ma concentrarsi sul piccolo. È fare le piccole cose di ogni giorno con un cuore grande e aperto a Dio e agli altri. E in effetti mi è servito e continua a servirmi molto, non solo personalmente, ma anche per le decisioni del governo\", spiega il vescovo di Roma. E sulle innumerevoli e drammatiche prove del presente, \"credo che in un mondo con tante lotte di ogni genere, anche religiose, sia necessario costruire ponti, promuovere l'unità. Inoltre, ricordiamo che l'esclusione e la disuguaglianza generano violenza. E la peggiore delle liti, secondo me, è tra chi ha di più e chi ha di meno\".    Ricorre naturalmente la sua visione della Chiesa, in tutte le dimensioni possibili. \"Sono contrario a quello che io chiamo 'carrierismo', voler fare carriera ecclesiastica. Come nell'ambito civile, purtroppo accade anche nella Chiesa. C'è chi vuole arrampicarsi e si comporta in modo simoniaco, cerca influenze. Nel mio Paese li chiamiamo 'scalatori'. Questo non è cristiano. Essere cristiani, essere battezzati, essere ordinati sacerdoti e vescovi è puramente gratuito. I doni del Signore non sono il frutto di sforzi, tanto meno il prodotto di una transazione pecuniaria. Più di una volta ho detto durante il mio pontificato che il carrierismo è come una peste. Essere cristiano, essere prete, essere vescovo, è solo un dono\".    Anche lo 'humour' dell'uomo-Francesco risalta come uno dei suoi caratteri essenziali. \"Ci tengo a precisare che durante tutta la mia vita sacerdotale sono stato felice e lo sono ancora. Inoltre, mi viene in mente una frase molto carina di Chesterton che dice che la vita è una cosa troppo importante per prenderla seriamente. E non mi dispiace per il passare degli anni. L'ho sempre preso come qualcosa di naturale\". E rivela di non avere paura della morte: \"Sono consapevole che può succedermi di tutto. È difficile evitare del tutto il rischio di attacchi suicidi. Ciò è stato dimostrato negli ultimi anni con le azioni dell'Isis. Quando prego dico a Dio che sono nelle sue mani. Se deve succedermi qualcosa, accadrà inevitabilmente perché non ho ottenuto un certificato di eternità. Un giorno morirò di bronchite, tumore o proiettile. O per un 'mate' avvelenato tra quelli che mi dànno gli argentini durante le udienze generali, come mi aveva avvertito un capo della sicurezza\".    Infine, il Papa 86/enne sintetizza la sua ricetta per la felicità: \"Non c'è una formula. Ma quando la vita interiore è racchiusa nei propri interessi e non c'è spazio per gli altri, non si gode più la dolce gioia dell'amore perché non si può essere felici da soli. La gioia non è l'emozione di un momento: è un'altra cosa!\". Secondo Francesco, \"la vera gioia non viene dalle cose, dall'avere, no! Nasce dall'incontro, dalla relazione con gli altri, nasce dal sentirsi accettati, compresi, amati e dall'accogliere, comprendere e amare; e questo non per un momento, ma perché l'altro, l'altro è una persona\".    Insomma, \"la felicità viene solo amando e lasciandosi amare. E tenete presente che, come dice il detto popolare, 'finché c'è vita, c'è speranza', ma anche il contrario: 'finché c'è speranza, c'è vita'\". ",
        "ranked": 12,
        "placed": "Politica",
        "epoch": 1678561226.3250134,
        "language": "IT",
        "source": "ANSA"
    },
    {
        "title": "Karaoke sulla Canzone di Marinella, polemiche su Meloni-Salvini",
        "date_raw": "Sat, 11 Mar 2023 14:10:34 +0100",
        "date": "2023-03-11",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/11/karaoke-sulla-canzone-di-marinella-polemiche-su-meloni-salvininbsp_0620f067-9133-4e56-9902-d28afca69094.html",
        "subtitle": "Da Lepore a Lucarelli, non omaggiano morti a Cutro ma festeggiano",
        "content": "Momento karaoke per la presidente del Consiglio Giorgia Meloni e per il vicepremier Matteo Salvini che ieri sera, durante la festa per i cinquant'anni del segretario della Lega, si sono esibiti al microfono intonando La canzone di Marinella, uno dei brani più noti di Fabrizio De Andrè. Un video del duetto è stato pubblicato su Instagram da Nicola Porro: \"A proposito di crisi di governo\", ha aggiunto nel suo post il giornalista di Mediaset.\r\n\r\n\"Per fortuna non dobbiamo sopravvivere cantando...\", ha commentato divertito il ministro della Difesa Guido Crosetto, ma il video ha provocato anche reazioni di ben altro tenore, fra critica e sarcasmo. Su Twitter la capogruppo del Pd alla Camera, Debora Serracchiani, per commentare la scena, ha citato i versi finali di una poesia di Eugenio Montale, 'Non chiederci la parola che squadri da ogni lato': \"Codesto solo oggi possiamo dirti, ciò che non siamo, ciò che non vogliamo\". \"Ieri è stata una giornata molto dolorosa per tutti noi, abbiamo sepolto alcune bare, anche una bambina. Devo dire che sono rimasto molto colpito dalle immagini che ho visto sia della conferenza stampa del governo, sia del karaoke di Salvini e Meloni, che non hanno voluto incontrare i familiari né portare omaggio alle bare, ma hanno trovato il tempo per festeggiare i 50 anni del ministro Salvini\", ha detto Matteo Lepore, sindaco di Bologna, la città dove ieri si è celebrato il funerale per alcune delle vittime del naufragio di Cutro. \"Ho ancora bisogno di qualche giorno - ha aggiunto Lepore - per capire quali sono le parole più adatte per commentare una scena di questo tipo\".De Andrè nel 1964 scrisse la canzone ispirato da un fatto di cronaca avvenuto undici anni prima, l'uccisione di una prostituta uccisa e abbandonata in un fiume. Anni dopo è stato ricostruito che quella donna si chiamava Maria Boccuzzi, emigrata dal paesino calabrese di Radicena a Milano. Qui, dopo aver lavorato come operaia, cercò invano gloria nel mondo dello spettacolo, finendo su una strada tribolata e morendo a 33 anni, ritrovata cadavere il 28 gennaio 1953 nel fiume Olona, alla periferia della città. \"I due cristiani Meloni e Salvini non vanno a Cutro a pregare davanti alle bare, ma a Cutro senza volerle vedere - ha scritto su Twitter la giornalista Selvaggia Lucarelli -. E poi la sera un po' di karaoke al compleanno di Salvini, cantando la canzone di Marinella, ispirata alla storia di una emigrata calabrese trovata morta in un fiume\". \"Cantano la 'pietas', col poeta degli Ultimi. Nel giorno sbagliato. Nel posto sbagliato\", il pensiero su Twitter del direttore della Stampa, Massimo Giannini.",
        "ranked": 6,
        "placed": "Politica",
        "epoch": 1678561226.3361127,
        "language": "IT",
        "source": "ANSA"
    },
    {
        "title": "La Lega pronta a ritirare la pdl sui decreti sicurezza",
        "date_raw": "Fri, 10 Mar 2023 21:07:19 +0100",
        "date": "2023-03-10",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/10/la-lega-pronta-a-ritirare-la-pdl-sui-decreti-sicurezza_81a4eb49-c105-4a54-89c7-022ac407aa75.html",
        "subtitle": "Cala la tensione Meloni-Salvini ma restano malumori e il nodo della Marina",
        "content": "La Lega è pronta a ritirare la sua proposta di legge in Commissione Affari Costituzionali della Camera sulla stretta dei permessi. E' il primo risultato politico tangibile del disgelo tra la premier Giorgia Meloni e il ministro Matteo Salvini che ha portato all'intesa al consiglio dei ministri di Cutro. I malumori tuttavia restano. Lo scontro durissimo sul testo del decrero varato dal governo ha lasciato qualche scoria. Basti pensare al nodo, ancora non del tutto sciolto, sul ruolo della Marina Militare nei soccorsi. Ad ogni modo, è noto che da giorni l'obiettivo della Lega fosse quello di inserire nel dl alcuni contenuti dei cosiddetti decreti sicurezza, varati proprio da Salvini quando era titolare del Viminale.E alla fine, malgrado le perplessità di Fratelli d'Italia, questa missione sembra essere sostanzialmente compiuta. Anche a palazzo Chigi, tutto sommato, malgrado il clima acceso a Cutro, si ragiona sul bicchiere mezzo pieno: ovvero il fatto di aver ripreso in mano il dossier migranti e poter rilanciare le proprie richieste in vista dei prossimi confronti in Europa. Così, alla fine, sembra essere il giorno della tregua, della distensione. E tocca al deputato leghista Igor Iezzi, molto vicino al segretario federale, dare voce alla soddisfazione di Via Bellerio: \"Siamo contentissimi, è quello che volevamo che si discutesse di questo tema\", osserva commentando il decreto anche alla luce della sua proposta in commissione. \"Noi - osserva - facciamo il nostro lavoro di parlamentari, se il governo dopo l'incardinamento lo ha fatto proprio sono felicissimo. Insistere serve\". \"Non ho ancora visto il dl ma nel comunicato si fa riferimento a una stretta sulla protezione speciale, era quello che volevamo\". Dunque se necessario ritirerà la sua proposta? \"Si\".Una tregua benedetta già ieri da Silvio Berlusconi. \"Il decreto predisposto dal governo di centrodestra - il commento del Cavaliere - va nella giusta direzione. Non potrà forse essere risolutivo, ma dimostra, ancora una volta, che un grande Paese democratico come il nostro deve ritrovare la capacità di organizzarsi per fermare la ormai continuativa tratta di esseri umani\". Posizione confermata anche oggi da partito azzurro che ricorda come anche ai tempi del Conte 1, malgrado fosse all'opposizione dell'alleanza giallo-verde, votò a favore dei cosiddetti \"decreti Salvini\". Tuttavia, a proposito di scorie, resta qualche malumore sul ruolo della Marina militare nelle operazioni di salvataggio. Nelle prime bozze del decreto c'era una norma che puntava a rafforzare la sorveglianza marittima, con un ruolo di primo piano proprio della marina. Discussa dal pre-consiglio, poi questa misura è stata cassata dal Consiglio, come ha riferito la stessa premier, per almeno due ragioni: \"primo - ha detto Meloni - perché il nostro sistema funziona e, poi, perché c'é un precedente non proprio fortunato che è quello di Mare Nostrum...\".Ma questo nodo è tornato al pettine, facendo immaginare che tra Salvini e Crosetto non tutto sia stato chiarito, anzi sembra restare il braccio di ferro. Il ministero della Difesa ha infatti diffuso una nota per dire che \"la Guardia Costiera in difficoltà nell'area Sar italiana, a sud ovest della Sicilia orientale e a sud ovest del Mar Ionio, durante interventi di propria competenza, ha chiesto supporto alla Marina Militare. È stato disposto - prosegue la nota - l'immediato intervento di Nave Sirio, già presente nell'area per le proprie attivita operative, ad integrazione dei mezzi della Guardia Costiera attualmente impegnati sulla scena luogo dell'azione. La nave militare sta procedendo alla massima velocità consentita per fornire l'assistenza richiesta\". A questo punto aumenta l'attesa per la versione definitiva del decreto approvato a Cutro che sarà poi sottopostra all'attenzione del capo dello Stato.",
        "ranked": 15,
        "placed": "Politica",
        "epoch": 1678561226.3465834,
        "language": "IT",
        "source": "ANSA"
    },
    {
        "title": "La riforma delle finanze tra le priorità del papato di Francesco",
        "date_raw": "Sat, 11 Mar 2023 14:34:33 +0100",
        "date": "2023-03-11",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/11/la-riforma-delle-finanze-tra-le-priorita-del-papato-di-francesco_44fd25af-6426-472e-9659-01b8d78acf0b.html",
        "subtitle": "Anche gli scandali affrontati con determinazione senza precedenti",
        "content": "   Insieme alla lotta alla piaga degli abusi, la riforma del sistema economico-finanziario vaticano - che nell'arco di dieci anni, lo si può dire, ha rivoltato come un guanto - è stata fin dall'inizio una delle priorità del pontificato di Francesco, sempre rispettando il mandato conferitogli dal Collegio cardinalizio nelle \"congregazioni generali\" pre-Conclave. La necessità di porre fine una volta per tutte agli scandali e alle disinvolture gestionali del passato, che hanno favorito anche una crisi senza precedenti nelle casse d'Oltretevere, ha ispirato una serie di riforme radicali, portando avanti e accentuando il cammino verso la \"trasparenza\" finanziaria, contro ogni corruzione e ogni forma di riciclaggio, già avviato dal predecessore Benedetto XVI.    Ciò non ha impedito a Francesco di dover fronteggiare anche lui ulteriori scandali - da quello sulla divulgazione dei documenti riservati, a quello sulla vendita degli immobili dello Ior, fino all'ultimo, sulla gestione dei fondi della Segreteria di Stato e dell'Obolo di San Pietro -, affrontati però con una determinazione e una severità, anche qui, senza precedenti nel passato, senza immunità per nessuno: tanto che, ad esempio, si è visto finire alla sbarra in Tribunale, come mai avvenuto prima, non solo un ex presidente della \"banca vaticana\", ma persino un cardinale.    A partire dal 24 febbraio 2014, quando ha creato la Segreteria per l'Economia - affidata al cardinale australiano George Pell -, il Consiglio per l'economia e l'Ufficio del revisore generale, con il compito di armonizzare le politiche di controllo sulla gestione economica della Santa Sede e della Città del Vaticano, si è quasi perso il conto dei provvedimenti di Bergoglio in materia finanziaria e amministrativa, al fine di razionalizzare e tenere sotto stretta vigilanza bilanci di dicasteri ed enti, spese, appalti, conflitti d'interessi, rispetto degli standard contabili internazionali e delle norme anti-riciclaggio.    Un'opera che è continuata ininterrottamente per tutto il decennio, confluendo anche nella costituzione apostolica Praedicate Evangelium che ha riformato al Curia, e che prosegue tuttora.    Si pensi solo al \"pacchetto\" di misure emanato da Francesco tra il gennaio e il febbraio di quest'anno, tra cui quella che ha avuto più clamore mediatico e tra i settori conservatori della Curia, è il Rescritto del 13 febbraio, abrogante tutte le norme che hanno finora permesso l'uso gratuito o a condizione di favore degli immobili di proprietà delle Istituzioni Curiali e degli Enti che fanno riferimento alla Santa Sede ai cittadini vaticani (all'incirca 700 persone) e a chi vi abita, imponendo un affitto pari a quello pagato da chi usufruisce degli appartamenti vaticani senza ricoprire un ruolo in qualche modo direttivo. La misura si applica dunque a cardinali, arcivescovi, vescovi, presidenti e segretari di Dicasteri, dirigenti del Tribunale della Sacra Rota e altri.    Al di là delle critiche degli ambienti conservatori, abituati a una visione del Vaticano come di uno Stato elitario, quasi fosse il Principato di Monaco, si tratta ancora di una misura di razionalizzazione del comparto economico-finanziario, al fine di destinare più risorse al Servizio Universale della Chiesa e ai poveri, in un contesto economico di particolare gravità.    La destinazione universale del Beni ecclesiastici è stata poi fortemente rilanciata, dal \"Motu proprio\" del 24 febbraio, ribadendo che tutti i beni, mobili e immobili, inclusi i titoli e le disponibilità liquide, sono beni pubblici ecclesiastici, e come tali sono di proprietà della Santa Sede. Chi li gestisce, ricorda il Papa, ne è soltanto amministratore e non proprietario. Altra riforma, entrata in vigore dallo scorso 31 gennaio, è quella del Vicariato di Roma, che Francesco ha profondamente riorganizzato, rendendolo più collegiale e più legato al papa. E istituendo un Organismo indipendente di sorveglianza, per verificarne e regolarizzarne soprattutto le attività economico-finanziarie. Infine, proprio in questi giorni, il nuovo Statuto dello Ior, delineando meglio i confini tra i vari organismi interni, soprattutto le aree di competenza tra il Consiglio di Sovrintendenza e la figura del direttore generale che ne esce rafforzato. ",
        "ranked": 11,
        "placed": "Politica",
        "epoch": 1678561226.3585632,
        "language": "IT",
        "source": "ANSA"
    },
    {
        "title": "Palazzo Chigi: 'Michel in piena sintonia con l'azione del governo'",
        "date_raw": "Sat, 11 Mar 2023 15:08:59 +0100",
        "date": "2023-03-11",
        "url": "https://www.ansa.it/sito/notizie/politica/politica_rss.xml",
        "news_url": "https://www.ansa.it/sito/notizie/politica/2023/03/11/palazzo-chigi-michel-in-piena-sintonia-con-lazione-del-governo_2832a22e-2b23-47bf-99ba-c6cbb40a58d2.html",
        "subtitle": "'Sentito apprezzamento per le parole del presidente del Consiglio Ue'",
        "content": "\"Palazzo Chigi esprime sentito apprezzamento per le parole rivolte all'Italia dal Presidente del Consiglio europeo, Charles Michel. Quanto affermato dal Presidente Michel è in piena sintonia con l'azione del governo italiano in Europa volta a una migliore gestione della migrazione e al contrasto del traffico di migranti\". Lo si legge in una nota sulla lettera inviata alla premier Giorgia Meloni, in cui Michel affermava che \"lavorando insieme e con decisione dobbiamo prevenire queste tragedie\" come quella di Cutro. \"Dopo la terribile tragedia di Cutro, l'impegno comune a una risposta europea adeguata al complesso fenomeno della migrazione rende ancora più improcrastinabile l'attuazione di quanto deciso al Consiglio europeo di febbraio\".",
        "ranked": 5,
        "placed": "Politica",
        "epoch": 1678561226.3821716,
        "language": "IT",
        "source": "ANSA"
    }
]
