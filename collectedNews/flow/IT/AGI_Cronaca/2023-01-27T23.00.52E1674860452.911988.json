[
    {
        "title": "\"Fu l'insonnia a spingere Ratzinger alle dimissioni\"",
        "date_raw": "Fri, 27 Jan 2023 17:44:47 GMT",
        "date": "2023-01-27",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-27/insonnia-dimissioni-ratzinger-sonniferi-19832448/",
        "subtitle": "",
        "content": "AGI - Il tormento di una costante insonnia,> che da anni lo costringeva ad assumere farmaci sempre più forti, fu la \"ragione principale\" che spinse Benedetto XVI >alla clamorosa decisione, nel 2013, di lasciare il soglio di Pietro. A rivelarlo una lettera inviata da Joseph Ratzinger> al suo biografo Peter Seewald>, del quale è entrata in possesso la rivista tedesca Focus.&nbsp; \nIl Papa emerito&nbsp;raccontava nella missiva, scritta poche settimane prima della sua morte, di aver sofferto di disturbi del sonno quasi \"continuamente\" dall'inizio del suo mandato al vertice della Chiesa cattolica, nel 2005, e di essere riuscito a svolgere le sue funzioni grazie alle pillole \"forti\" prescrittegli dal medico. A un certo punto, spiegava Ratzinger, l'efficacia dei farmaci, però,&nbsp;\"raggiunse i suoi limiti\". E ad accelerare la scelta delle dimissioni fu un episodio specifico.&nbsp; \nNel marzo 2012, durante il viaggio in Messico e a Cuba, la prima mattina Benedetto trovò&nbsp;il suo fazzoletto \"completamente inzuppato di sangue\". \"Dovevo&nbsp;aver colpito qualcosa in bagno e sono caduto\", raccontò Ratzinger nella lettera a Seewald.&nbsp;In seguito all'incidente, il suo medico spinse per una \"riduzione\" dell'uso di sonniferi e insisté perché l'allora Papa partecipasse solo agli eventi mattutini durante i futuri viaggi all'estero. Al teologo tedesco fu subito chiaro che tali restrizioni sarebbero state compatibili con il suo ruolo solo \"per un breve periodo\". \nL'annuncio di Benedetto, primo pontefice in quasi seicoli a lasciare, giunse così prima della prevista visita in Brasile e scioccò il mondo intero. Ratzinger, assunto il titolo di Papa emerito, avrebbe continuato a vivere in Vaticano, vicino al suo successore Francesco. Con il tempo le sue apparizioni pubbliche iniziarono a diradarsi, di pari passo con il peggioramento delle sue condizioni di salute, fino ad annullarsi del tutto nei mesi che precedettero la sua morte, giunta all'età di 95 anni.",
        "ranked": 1,
        "placed": "Cronaca",
        "epoch": 1674856853.5741775,
        "language": "IT",
        "source": "AGI"
    },
    {
        "title": "Gli Olocausti dimenticati",
        "date_raw": "Fri, 27 Jan 2023 17:35:39 GMT",
        "date": "2023-01-27",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-27/olocausto-ebrei-gay-19833978/",
        "subtitle": "",
        "content": "AGI - Eccidi dimenticati. Infanzie negate. Disumani esperimenti medici. Accanto agli ebrei, la dittatura nazista ha sterminato decine di migliaia di persone di altre minoranze definite, ai tempi, \"degenerate\", come quelle degli omosessuali.&nbsp; \nSecondo le stime degli storici, sotto il nazismo morirono tra i 3.000 e i 10.000 omosessuali >e circa&nbsp;57.000 persone furono imprigionate con l'accusa di \"omosessualità\". Sottoposti a trattamenti umilianti, furono tra i 6.000 e i 10.000 gli uomini e le donne trans&nbsp;internati nei campi di concentramento, costretti a indossare uniformi con un distintivo a triangolo rosa&nbsp;(per i gay) e nero (per le lesbiche)> che indicava il loro orientamento sessuale. \nSono gli \"olocausti dimenticati\">, che quest'anno il parlamento tedesco ha voluto ricordare in modo particolare nel giorno della Memoria.&nbsp;Per le persone imprigionate a causa del loro orientamento sessuale, la liberazione del campo di sterminio di Auschwitz-Birkenau, avvenuta 78 anni fa, \"non ha ancora posto fine alla persecuzione di Stato\", ha ricordato il presidente del Bundestag, Barbel Bas. \nDal 27 gennaio 1996, i deputati tedeschi tengono una cerimonia annuale nella Camera bassa del Parlamento per celebrare la Giornata internazionale delle vittime dell'Olocausto>, tradizionalmente incentrata sul ricordo dei 6 milioni di ebrei sterminati dal regime di Adolf Hitler. Quest'anno, per la prima volta, la memoria delle vittime Lgbtq del nazismo è stata al centro delle commemorazioni. \nSe gli ebrei sono stati l'obiettivo principale dell'Olocausto, non si possono dimenticare le comunità \"Lgbtq, Rom, Sinti e le persone con disabilità mentali\", afferma Dani Dayan, direttore del memoriale di Yad Vashem a Gerusalemme. \n\"C'è voluto troppo tempo\" prima che \"la dignità\" di omosessuali, lesbiche e transessuali \"fosse presa in considerazione\", ha lamentato Klaus Schirdewahn, 75 anni, condannato nel 1964 a causa del suo orientamento sessuale. \nNella Germania occidentale, l'articolo 175 del codice penale> (inasprito dai nazisti) che criminalizzava l'omosessualità continuò ad essere applicato senza modifiche fino al 1969 prima di essere abolito completamente&nbsp;nel 1994. Solo nel 2002&nbsp; i detenuti condannati nel periodo nazista furono riabilitati.&nbsp;",
        "ranked": 2,
        "placed": "Cronaca",
        "epoch": 1674856853.574185,
        "language": "IT",
        "source": "AGI"
    },
    {
        "title": "Auto si ribalta a Roma per eccessiva velocità, morti 5 giovanissimi ",
        "date_raw": "Fri, 27 Jan 2023 16:43:03 GMT",
        "date": "2023-01-27",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-27/incidente-auto-roma-morti-5-giovani-19824633/",
        "subtitle": "",
        "content": "AGI -&nbsp;É stata, verosimilmente, l'elevata velocità> a far andare fuori strada la Fiat 500 bianca con cui hanno perso la vita Valerio Di Paolo, Alessio Guerrieri e Simone Ramazzotti, di 21 anni, Giulia Sclavo, deceduta poco dopo l'arrivo in ambulanza al Policlinico Umberto I, e Flavia Troisi, entrambe di 17.<br> &nbsp;&nbsp;&nbsp;&nbsp; \nA rivelarlo, nel primo bollettino ufficiale diramato dal terribile incidente avvenuto questa notte lungo la strada provinciale Nomentana>, nel tratto urbano del Comune di Fonte Nuova, sono i carabinieri della compagnia di Monterotondo, comandati dal tenente colonnello Gianfranco Albanese. \n&nbsp; \nI militari dell'aliquota radiomobile, coadiuvati dai colleghi delle stazioni di Mentana e Nerola, hanno ricostruito una prima, parziale dinamica> dell'incidente che ha visto l'utilitaria perdere aderenza con l'asfalto>, schiantarsi prima contro un palo della luce e poi contro un albero, prima di ribaltarsi diverse volte e di finire la sua corsa coricata su un fianco, distrutta. &nbsp; \n&nbsp; \n<h2>La dinamica dell'incidente&nbsp;</h2> \n“Per quanto sta emergendo dalle prime testimonianze – spiegano i carabinieri - i giovani sono stati fino a notte inoltrata in uno dei locali di Fonte Nuova prossimi al teatro della tragedia, e pare abbiano percorso quella strada a velocità elevata prima di perdere il controllo dell'auto>\". \nOltre alle testimonianze, i militari dell'Arma&nbsp;stanno acquisendo anche le numerose telecamere presenti nell'area ed al momento si esclude il coinvolgimento di altre autovetture. I carabinieri hanno dunque informato il pubblico ministero di turno della Procura della Repubblica di Tivoli, il quale \"ha disposto che le salme la traslazione delle salme delle giovanissime vittime presso l'obitorio di medicina legale Roma La Sapienza, per i successivi esami autoptici”.&nbsp;  \n<h2>Inchiesta e sequestro dell'auto</h2> \nL'automobile è&nbsp;stata posta sotto sequestro dalla procura di Tivoli, mentre la strada è&nbsp;rimasta chiusa in entrambi i sensi di marcia per diverse ore, per consentire ai soccorritori di effettuare le operazioni di rito. I ragazzi, secondo quanto si è&nbsp;appreso, sarebbero stati tutti residenti nella cittadina della provincia di Roma. \nLa procura di Tivoli ha aperto un fascicolo con l'indagine che, al momento, è&nbsp;a carico di ignoti. Gli accertamenti sono stati delegati ai carabinieri \n<h2>16 anni fa un'analoga tragedia</h2> \nLa tragedia di questa notte lungo la strada provinciale Nomentana ha riportato alla memoria dei residenti di Tor Lupara, frazione del Comune di Fonte Nuova dove è avvenuto lo schianto, una tragedia analoga consumatasi nella notte del 22 maggio 2007 e nei giorni successivi. Con modalità&nbsp;incredibilmente simili. In quella notte, infatti, un'automobile con a bordo 5 ragazzi giovanissimi che tornavano a casa dopo una serata trascorsa insieme, perse improvvisamente aderenza con l'asfalto mentre viaggiava sempre nel tratto della Nomentana che attraversa l'abitato di Tor Lupara, nello stesso senso di marcia dell'auto schiantatasi questa notte, ma un chilometro e mezzo più&nbsp;indietro. \nL'utilitaria andò&nbsp;a sbattere violentemente contro un platano situato sul lato della carreggiata opposta. Nello schianto morì&nbsp;sul colpo Veronica Gnisci, che all'epoca non aveva ancora compiuto 18 anni. Gli altri ragazzi morirono negli ospedali dove furono ricoverati d'urgenza: Mirko Petricone (19 anni) al Policlinico Umberto I e Simone Falchi (19 anni) all'ospedale Sandro Pertini di Roma, qualche ora dopo l'incidente; Emanuele Manili, pure lui 17enne all'epoca, fu dichiarato cerebralmente morto il giorno seguente, mentre il quinto ragazzo, Fabio Volpe, che nel 2007 aveva 19 anni, morì&nbsp;all'ospedale Sant'Andrea alcuni giorni dopo l'incidente. \nGli accertamenti autoptici effettuati sulle salme e i rilievi dei carabinieri sul luogo dell'incidente appurarono che i giovani non avevano consumato alcol durante la serata, lasciando ipotizzare un colpo di sonno dovuto all'ora notturna, oppure una manovra improvvisa del conducente per cercare di evitare un ostacolo apparso improvvisamente lungo la strada.",
        "ranked": 3,
        "placed": "Cronaca",
        "epoch": 1674856853.5741866,
        "language": "IT",
        "source": "AGI"
    },
    {
        "title": "Torna in carcere \"perché i lavori ai servizi sociali mi stancano\"",
        "date_raw": "Fri, 27 Jan 2023 15:13:17 GMT",
        "date": "2023-01-27",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-27/carcere-lavori-servizi-sociali-19829129/",
        "subtitle": "",
        "content": "AGI - \"In carcere si fatica meno\". Così un uomo di 48 anni che stava scontando la pena di sei mesi in una comunità in cui doveva svolgere diversi lavori manuali ha giustificato l'inedita richiesta ai carabinieri di Besana Brianza di rientrare in cella. \nProposta subito accolta >dai militari per i quali è un vecchia conoscenza perché&nbsp;pluripregiudicato per reati in materia di stupefacenti e contro il patrimonio e, in particolare, per numerose truffe online commesse in tutto il nord Italia. \nDal 10 dicembre 2022 si trovava in una comunità per espiare la pena seguita alla condanna per guida in stato d'ebbrezza >e sotto l'effetto di stupefacenti. Dopo aver trascorso&nbsp;meno di un mese tra turni in cucina e incombenze varie, anche agricole, ha deciso di preferire il carcere. E' stato arrestato dai militari dell'Arma che hanno eseguito la sospensione dell'affidamento in prova ai servizi sociali e l'hanno accompagnato in prigione dove sconterà i mesi rimanenti.&nbsp;",
        "ranked": 4,
        "placed": "Cronaca",
        "epoch": 1674856853.574188,
        "language": "IT",
        "source": "AGI"
    },
    {
        "title": "Urta l'auto dell'amante di un mafioso ed è costretto a pagare e fuggire",
        "date_raw": "Fri, 27 Jan 2023 15:01:00 GMT",
        "date": "2023-01-27",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-27/urta-auto-amante-mafioso-diventa-vittima-estorsione-19831763/",
        "subtitle": "",
        "content": "AGI - Un incidente stradale con l'amante di un mafioso> può costare in Sicilia minacce estorsive per migliaia di euro: a meno che non si denunci il mafioso ai carabinieri. Quelli di Capo d'Orlando, con il supporto della Compagnia di S. Agata di Militello, hanno eseguito un'ordinanza di custodia cautelare in carcere, emessa dal Tribunale di Messina, nei confronti di un 62enne già noto alle forze dell'ordine. \nL'indagine, diretta dalla Direzione Distrettuale Antimafia di Messina, ha permesso di delineare la vicenda, che ha visto un 42enne incappare nella sfortuna di urtare con la propria auto quella della donna del mafioso. A quest'ultimo non sono bastati gli 800 euro di risarcimento> per un danno modesto, e, vantando il proprio legame con la criminalità organizzata, avrebbe iniziato a perseguitare la vittima con ripetute minacce, accompagnate dall'uso della pistola, e a pretendere e ottenere somme di denaro per 15.000 euro complessivi. \nImpaurito, la vittima ha dovuto abbandonare la propria abitazione e, finalmente, si è rivolto ai militari. Il 62enne si trova adesso nel carcere messinese di Gazzi, accusato di estorsione aggravata dal metodo mafioso.&nbsp; \n&nbsp;",
        "ranked": 5,
        "placed": "Cronaca",
        "epoch": 1674856853.5741897,
        "language": "IT",
        "source": "AGI"
    },
    {
        "title": "La fisioterapista uccise 'Gigi Bici' ma senza le aggravanti della premeditazione e dei futili motivi",
        "date_raw": "Fri, 27 Jan 2023 14:07:48 GMT",
        "date": "2023-01-27",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-27/fisioterapista-gigi-bici-aggravanti-premeditazione-futili-motivi-19830407/",
        "subtitle": "",
        "content": "AGI – E' stata Barbara Pasetti a uccidere Luigi Criscuolo, conosciuto a Pavia come ‘Gigi Bici' per il suo popolare negozio di biciclette, e lo avrebbe fatto, così ha raccontato nell'interrogatorio confessione del 5 ottobre 2022 finora inedito, “perché lui mi chiedeva dei soldi”. \n<h2>Perché sono cadute le aggravanti per l'omicida</h2> \nQuesta è la narrazione dell'omicidio restituita dall'avviso di chiusura delle indagini notificato alla fisioterapista di 41 anni con le accuse di omicidio e tentata estorsione. Per la donna la notizia positiva, in vista del processo, è che sono cadute le aggravanti dei futili motivi e della premeditazione. >Decisivi per definire il capo d'imputazione gli ultimi accertamenti dai quali si è avuta la conferma, anche attraverso la scoperta un documento> in cui la vittima riconosceva di avere un debito con la donna, che il commerciante le aveva intimato “delle inattese richieste” come spiegato nell'interrogatorio. \nI fatti, dicono ora gli inquirenti, furono \"repentini\",> non frutto di un disegno. \n<h2>La richiesta di riscatto dopo aver coperto di rami il cadavere&nbsp;</h2> \nBarbara Pasetti non aveva deciso dunque che avrebbe ucciso ‘Gigi Bici' quando i due si videro nel cortile della sua villa di Calignano l'8 novembre del 2021, il giorno in cui i familiari iniziarono a cercarlo perché era sparito. Lo gelò con un colpo alla tempia a bruciapelo esploso da quella stessa pistola con la quale lui avrebbe dovuto “sistemare” l'ex marito di lei. Ma 'Gigi Bici'&nbsp;aveva cambiato idea,> non voleva più partecipare a quel bliz punitivo e le aveva restituito la rivoltella calibro 7,65 dal finestrino della sua Volkswagen. \nDopo aver nascosto il cadavere nel cortile coprendolo di rami e foglie secche, Pasetti si era finta “portavoce di un gruppo di inesistenti soggetti dell'est Europa – è scritto nel 415 bis – e minacciato le due figlie e la compagna di Criscuolo di ucciderlo se non avessero pagato un riscatto di 390mila euro>, poi ridotto a 350mila e con una possibile riduzione a 300mila se i familiari si fossero prestati a terminare i lavori iniziati da Criscuolo”. “Noi iniziare tra 8 giorni a prendere compagna, sorella e figli piccolini e fare piccoli pezzi per cibo miei maiali>” era stata una delle minacce inviate da Pasetti. \n<h2>Le analisi sulla corda e sulla bicicletta</h2> \nTra le analisi tecniche ritenute importanti e svolte negli ultimi mesi, gli investigatori sottolineano quelle \"di natura dattiloscopico e genetico molecolare su una bicicletta maneggiata dalla vittima per farne una stima economica”, oltre a quelle su “una corda rinvenuta nel garage dell'abitazione” della donna “utilizzata per lo spostamento del cadavere e su \"un documento contenente un riconoscimento di debito a favore della Pasetti”. \nIl quadro emerso&nbsp; ha fornito riscontri, riferisce la Procura, alla confessione della fisioterapista. “Il prolungamento delle indagini – spiega il procuratore Fabio Napoleone – è stato necessario al fine di ricevere conferma di taluni dettagli forniti dalla persona sottoposta alle indagini e relativi alle specifiche modalità di esecuzione >del delitto, alle ragioni che l'avevano portata ad avere rapporti personali con Criscuolo e anche alle condotte da quest'ultimo perpetrate nei confronti della stessa Barbara Pasetti e che hanno poi condotto al tragico epilogo”. &nbsp;&nbsp;",
        "ranked": 6,
        "placed": "Cronaca",
        "epoch": 1674856853.574191,
        "language": "IT",
        "source": "AGI"
    },
    {
        "title": "Cade da un terrazzo al settimo piano durante una festa, muore 34enne a Trieste",
        "date_raw": "Fri, 27 Jan 2023 13:31:58 GMT",
        "date": "2023-01-27",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-27/trieste-cade-da-terrazzo-durante-festa-muore-19829609/",
        "subtitle": "",
        "content": "AGI - Un uomo di 34 anni, originario di Udine, ha perso la vita nella notte, verso le 2.30, precipitando dal terrazzo di un palazzo> di via Trento, nel centro di Trieste. \nInutili i soccorsi prestati dall'equipaggio dei sanitari di un'automedica e di un'ambulanza inviate sul posto dagli infermieri della Struttura operativa regionale emergenza sanitaria. Sul posto anche vigili del fuoco e la polizia di Stato che ha avviato indagini. \nDa quanto sta emergendo in queste ore, il giovane stava partecipando a una festa con altre persone. A un certo punto, l'uomo avrebbe detto agli amici che sarebbe uscito a fumare una sigaretta. \nNon vedendolo tornare, i presenti sono usciti e hanno visto il corpo dell'amico a terra, privo di vita. Al momento l'ipotesi che viene ritenuta più&nbsp;probabile è&nbsp;quella di un fatale incidente. Una ricostruzione confermata anche dal fatto che parte della rete di recinzione che delimita il balcone è&nbsp;stata trovata piegata.&nbsp;",
        "ranked": 7,
        "placed": "Cronaca",
        "epoch": 1674856853.5741925,
        "language": "IT",
        "source": "AGI"
    },
    {
        "title": "Chef Rubio, due medici e un'infermiera tra i venti denunciati per le minacce a Liliana Segre",
        "date_raw": "Fri, 27 Jan 2023 12:31:21 GMT",
        "date": "2023-01-27",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-27/minacce-segre-denunciati-20-hater-tra-cui-lo-chef-rubio-19828927/",
        "subtitle": "",
        "content": "AGI&nbsp;- Giovanissimi o insospettabili pensionati. Studenti, ma anche professionisti, e persino uno chef famoso come Rubio>. Non hanno nulla che li accomuni, neppure l'appartenenza a movimenti di estrema destra, se non in un caso, un 47enne di Pietrasanta, in provincia di Lucca, con un precedente del 2014 per manifestazione a sostegno del disciolto partito fascista. \nMa tutti, e sono una ventina, hanno espresso insulti e minacce all'indirizzo della senatrice a vita Liliana Segre>.&nbsp;Sono stati identificati e denunciati&nbsp; per diffamazione aggravata dall'odio razziale> per post e commenti disseminati sui social. I carabinieri li hanno individuati dopo la denuncia che Liliana Segre ha presentato lo scorso 6 dicembre. \nI militari della sezione Indagini telematiche del nucleo investigativo dell'Arma, coordinati dal pm Nicola Rossato, sono riusciti a risalire ai titolari dei profili su diversi social media che tra ottobre e dicembre 2022 hanno pubblicato post e commenti antisemiti. \nSono 17 uomini e 3 donne di età compresa tra i 21 e i 74 anni. Tra loro due medici, di cui un oncologo, e anche un'infermiera che tra ottobre e dicembre scorsi hanno lasciato su diversi canali social individuati dalla famiglia Segre messaggi di odio e di disprezzo verso la senatrice, impegnata nel promuovere la memoria della Shoah. I carabinieri,&nbsp;diretti dal colonnello Antonio Coppola e guidati dal capitano Gianluca Bellotti,&nbsp;hanno incrociato le informazioni, raccolte con un monitoraggio della rete, con i dati anagrafici in possesso degli internet provider e nelle banche dati delle forze dell'ordine. Così&nbsp;sono risaliti ai titolari dei profili social, di cui alcuni anonimi. \n&nbsp;",
        "ranked": 8,
        "placed": "Cronaca",
        "epoch": 1674856853.5741937,
        "language": "IT",
        "source": "AGI"
    },
    {
        "title": "\"Non cancellate il vostro futuro\". L'appello di Mattarella già a Capodanno",
        "date_raw": "Fri, 27 Jan 2023 12:01:54 GMT",
        "date": "2023-01-27",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-27/incidenti-stradali-capodanno-appello-mattarella-19828523/",
        "subtitle": "",
        "content": "AGI. - \"Non cancellate il vostro futuro>\". Già nel discorso di fine anno Sergio Mattarella aveva lanciato un appello ai ragazzi per una guida prudente>, dopo l'ennesimo incidente stradale che aveva coinvolto alcuni minorenni. E oggi, dopo la tragedia che ha ucciso cinque ragazzi alle porte di Roma, le sue parole tornano purtroppo attuali: \n\"Parlando dei giovani vorrei per un momento rivolgermi direttamente a loro: siamo tutti colpiti dalla tragedia dei tanti morti sulle strade. Troppi ragazzi perdono la vita di notte per incidenti d'auto, a causa della velocità, della leggerezza, del consumo di alcol o di stupefacenti. Quando guidate >- aveva detto il presidente della Repubblica l'ultima notte del 2022 - avete nelle vostre mani la vostra> vita e quella degli altri>. Non distruggetela per un momento d'imprudenza. Non cancellate il vostro futuro\".&nbsp;",
        "ranked": 9,
        "placed": "Cronaca",
        "epoch": 1674856853.574195,
        "language": "IT",
        "source": "AGI"
    },
    {
        "title": "Le stragi del weekend. Gennaio mese nero",
        "date_raw": "Fri, 27 Jan 2023 10:41:26 GMT",
        "date": "2023-01-27",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-27/incidenti-stradali-asaps-73-morti-fine-settimana-gennaio-19827240/",
        "subtitle": "",
        "content": "AGI - Sono già 73 le persone che hanno perso la vita in questo inizio 2023 in incidenti stradali avvenuti nel fine settimana.> Un dato allarmante e preoccupante, come certifica l'Osservatorio dell'Asaps, l'Associazione amici e sostenitori polizia stradale, facendo riferimento ai soli dati di questo inizio 2023 e tenendo conto della <a href=\"https://www.agi.it/cronaca/news/2023-01-27/incidente-auto-roma-morti-5-giovani-19824633/\">tragedia della scorsa notte a Fonte Nuova</a>. \nNel fine settimana 30 dicembre - 1 gennaio le vittime sono state 16, di cui 5 soltanto il primo giorno dell'anno: 9 automobilisti, 4 motociclisti e 3 pedoni hanno perso la vita in 4 incidenti avvenuti nel Lazio, in 2 verificatisi in Sicilia, Campania, Emilia-Romagna, Veneto e il resto in Piemonte, Umbria, Puglia e Calabria. La fuoriuscita del veicolo senza il coinvolgimento di terzi è stata la causa di 6 decessi. \nNel fine settimana 6-8 gennaio i morti sono stati 21: 12 automobilisti, 2 motociclisti, 6 pedoni e 1 ciclista tra Puglia (3), Veneto (3), Lazio (3), Campania (2), Piemonte (2), Emilia-Romagna (2), Toscana (2), Lombardia (2) e Sicilia (1) Sardegna (1). Anche in questo caso la fuoriuscita del veicolo senza il coinvolgimento di terzi è stata la causa di 6 incidenti fatali. \nNel periodo 13-15 gennaio, il numero delle vittime è salito a 25 (17 automobilisti, 3 motociclisti, 2 pedoni, 1 ciclista e 2 conducenti di furgone).&nbsp;Dieci persone hanno perso la vita in Veneto, 3 in Lombardia, Lazio ed Emilia-Romagna, 2 in Puglia, Sicilia e Marche. La fuoriuscita del veicolo senza il coinvolgimento di terzi ha rappresentato la causa di 8 incidenti mortali. \nTra il 21 e il 23 gennaio, le vittime sono state 17: 9 automobilisti, 1 motociclista, 4 pedoni, 2 ciclisti e 1 conducente di autocarro. Quattro i decessi registrati in Puglia, 3 in Lombardia, 2 in Veneto, Lazio ed Emilia Romagna, 1 in Piemonte, Marche, Sardegna e Campania. Il veicolo fuori strada senza il coinvolgimento di terzi è stata la costante di 4 incidenti fatali.&nbsp;",
        "ranked": 10,
        "placed": "Cronaca",
        "epoch": 1674856853.5741963,
        "language": "IT",
        "source": "AGI"
    }
]
