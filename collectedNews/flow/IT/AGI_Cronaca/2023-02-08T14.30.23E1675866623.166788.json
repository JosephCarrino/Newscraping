[
    {
        "title": "La dentiera un bene di lusso. Solo un anziano su 5 può permettersela",
        "date_raw": "Wed, 08 Feb 2023 13:07:20 GMT",
        "date": "2023-02-08",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-08/salute-solo-un-anziano-su-cinque-permettersi-protesi-dentaria-20010490/",
        "subtitle": "",
        "content": "AGI - In Italia solo il 19% degli over 65 è in grado di sostenere i costi per una protesi dentale fissa >mentre appena il 34% riesce a comprare quella mobile. Il 90% degli over 60 non si lava i denti ogni volta che mangia e spende meno di 10 euro al mese per la propria igiene orale. \nQuasi un senior su due (il 46%) porta protesi dentarie: il 43% di loro ricorre agli adesivi per bloccarle e il 49% utilizza le pastiglie per pulirle. Per la protesi il 60% degli over 65 spende mediamente circa 2.000 euro. Rispetto al rapporto col dentista, il 49% vi si reca al massimo 3 volte l'anno, mentre il 35% ci va solo quando è assolutamente necessario. \nL'82% si rivolge a uno studio privato, mentre meno di uno su dieci si reca per le cure in una struttura pubblica. >Il 6% utilizza i servizi di uno studio privato convenzionato, mentre solo l'1% ricorre a un centro odontoiatrico in franchising. \n<h2>La spesa media per le cure</h2> \nComplessivamente il dentista costa per quasi il 50% degli over 60 meno di 300 euro l'anno.> Sono questi alcuni dei dati resi contenuti nel II Rapporto su Senior e Odontoiatria redatto da Senior Italia FederAnziani e condotto dal suo Centro Studi. È stato svolta una survey con oltre 3.000 questionari inviati ad altrettanti senior di tutta la Penisola. \nLo studio è stato presentato e discusso presso il Ministero della Salute con il consigliere per l'Odontoiatria del Ministro della Salute Orazio Schillaci: il prof. Enrico Gherlone (Rettore dell'Università&nbsp;Vita-Salute San Raffaele). Senior Italia FederAnziani auspica la costruzione, nel più&nbsp;breve tempo possibile, di un piano strategico per l'odontoiatria sociale. L'obiettivo finale è permettere ai senior di tornare a <a href=\"https://www.agi.it/cronaca/news/2022-11-30/allarme-caro-bollette-case-fredde-anziani-18998638/\">poter sorridere e ad alimentarsi in maniera corretta</a>. \nA questo proposito durante il colloquio è emerso come in Italia,<a href=\"https://www.agi.it/fact-checking/gino_strada_italiani_non_possono_curarsi-4997507/news/2019-02-14/\"> per le cure odontoiatriche,</a> vengono spesi circa 19 miliardi di euro l'anno.> Questa cifra impatta quasi esclusivamente sulle tasche dei cittadini, poiché&nbsp;il 95% delle cure viene erogato in regime di solvenza in quanto non coperto dal sistema sanitario nazionale. \"L'odontoiatria non deve essere un lusso per pochi anziani benestanti ma un'assistenza garantita a tutti gli over 65 - afferma Roberto Messina, Presidente di Senior Italia Federanziani -. Il valore delle pensioni medie secondo Inps è di 13.753 per un valore mensile di 1.146,08.> Nella realtà&nbsp;i rincari e gli aumenti generalizzati dei prezzi degli ultimi anni hanno depauperato le famiglie per ben 2.369 portando così&nbsp;la disponibilità&nbsp;di una pensione annua a 11.384, circa 948 mensili. Secondo dati ISTAT la spesa per i consumi in sanità&nbsp;dei pensionati è del 6,1% pari a 57 mese totali e, quindi non potendo fare a meno dell'acquisto di farmaci o visite specialistiche soltanto chi ha una pensione più&nbsp;alta della media può&nbsp;accedere a odontoiatria privata a pagamento\". \n<h2>Un programma di odontoiatria sociale</h2> \nDal II Rapporto su Senior e Odontoiatria emerge che l'83% dei senior utilizza lo spazzolino da denti classico (manuale) e solo il 30% sceglie lo spazzolino in base al consiglio del dentista. Il 41% del campione sostituisce lo spazzolino ogni 2 mesi, il 27% ogni 3 mesi, il 12% ogni 6 mesi. Per quanto riguarda gli altri prodotti per l'igiene orale il 35% del campione usa spesso un collutorio, mentre più&nbsp;della metà&nbsp;(il 53%) non ricorre allo scovolino. \nIl 62% dei senior acquista l'occorrente per l'igiene orale al supermercato, mentre solo il 19% in farmacia. Mensilmente per i prodotti dell'igiene orale il 48% degli over 60 spende meno di 10 euro e un altro 45% di loro spende tra i 10 e i 30 euro. \n\"A nostro avviso un programma di odontoiatria sociale> deve prevedere campagne sia di prevenzione che terapeutiche che consentano l'accesso alle cure anche alle fasce deboli della popolazione - prosegue il presidente Messina -. Il Consiglio Superiore di Sanità ha approvato un documento, ora sul tavolo del Ministro, che fotografa la situazione e individua le risorse economiche necessarie per un'eventuale modifica dei Livelli Essenziali di Assistenza di riferimento. Per realizzarlo c'è&nbsp;bisogno di nuove sinergie tra strutture pubbliche, università, studi convenzionati e industria. Grazie all'applicazione delle nuove tecnologie digitali e utilizzando professionisti, già&nbsp;nei ruoli dello Stato, si potrebbe facilitare questo percorso e arrivare alla formazione di nuovi professionisti. Ciò&nbsp;consentirebbe un notevole abbattimento dei costi per quanto riguarda gli operatori, i materiali e la realizzazione di manufatti protesici, che avverrebbe attraverso innovativi protocolli e una diminuzione dei costi di laboratorio odontotecnico. Di conseguenza, le strutture coinvolte in tale iniziativa sociale sarebbero messe in condizione di proporre prestazioni odontoiatriche a prezzi calmierati>, accessibili a gran parte della popolazione oppure, in alcune particolari situazioni, programmi pilota con costi addirittura azzerati. Quanto sopra descritto potrebbe anche essere inserito nel nuovo progetto delle Case della Salute. Infine sono fondamentali i fondi integrativi e con alcuni dei quali è allo studio un percorso che possa permettere, se non di azzerare, di rendere più&nbsp;sopportabile e meno gravoso il problema del difficile accesso alle cure odontoiatriche\".",
        "ranked": 1,
        "placed": "Cronaca",
        "epoch": 1675863023.7986355,
        "language": "IT",
        "source": "AGI"
    },
    {
        "title": "Il boss Antonio Strangio catturato a Bali",
        "date_raw": "Wed, 08 Feb 2023 12:35:00 GMT",
        "date": "2023-02-08",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-08/il-boss-antonio-strangio-catturato-a-bali-20010960/",
        "subtitle": "",
        "content": "AGI - Il latitante della 'ndrangheta Antonio Strangio>, 32 anni, di San Luca in Aspromonte, indagato per mafia e traffico di stupefacenti, è stato arrestato all'aeroporto di Bali>, in Indonesia.&nbsp;<br> &nbsp;<br> Ricercato dall'Interpol con il codice rosso, Strangio è considerato un esponente di primo piano dell'omonima famiglia di 'ndrangheta, soprannominata 'i Janchi'. \nStrangio era stato coinvolto nell'operazione 'Eclissi' >eseguita dai carabinieri di Reggio Calabria otto anni fa ed era riuscito a raggiungere l'Australia>, sfuggendo al carcere.&nbsp; \nI carabinieri del comando provinciale di Reggio Calabria, supportati dall'Unità I-Can (Interpol Cooperation Against ‘Ndrangheta) e dall'esperto per la Sicurezza italiana a Canberra, non lo hanno mai perso di vista, e in la collaborazione con Interpol Indonesia lo hanno bloccato a Bali, appena uscito dall'Australia>: ora è&nbsp;in attesa di estradizione>.",
        "ranked": 2,
        "placed": "Cronaca",
        "epoch": 1675863023.7986448,
        "language": "IT",
        "source": "AGI"
    },
    {
        "title": "Neve al Sud dai rilievi fino in pianura. Calabria e Sicilia a rischio nubifragi",
        "date_raw": "Wed, 08 Feb 2023 10:35:47 GMT",
        "date": "2023-02-08",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-08/meteo-gelo-al-sud-rischio-nubifragi-in-calabria-e-sicilia-20007796/",
        "subtitle": "",
        "content": "AGI - Intenso maltempo sulle regioni del sud con neve abbondante sui rilievi,> fiocchi fino in pianura sui settori adriatici poi spazio all'alta pressione. Queste le previsioni del Centro Meteo Italiano che confermano per il prossimo weekend l'arrivo di un robusto anticiclone il quale metterà fine a questa ondata di freddo. Alta pressione che potrebbe prolungarsi anche per la prossima settimana ma tendenza ancora da confermare. Minimo di bassa pressione in approfondimento a Sud della Sicilia mentre aria molto fredda affluisce dai settori orientali verso l'Italia. Il mix che si verrà a creare nelle prossime ore porterà una fase d'intenso maltempo sulle regioni meridionali con rischio di temporali e nubifragi su Calabria e Sicilia. Neve in arrivo su questi settori anche abbondante e localmente fino a quote di bassa collina. Neve anche lungo le regioni adriatiche con fiocchi che tra Romagna e Marche raggiungeranno anche quote pianeggianti. \n<h2>Previsioni meteo per oggi</h2> \nAl Nord>: Al mattino cieli sereni o poco nuvolosi; isolati fenomeni sulla Romagna con neve a bassa quota. Al pomeriggio non sono previste variazioni di rilievo. In serata ancora fenomeni in Emilia Romagna con neve a quote basse, asciutto altrove con cieli sereni o poco nuvolosi. Neve nella notte anche lungo l'arco alpino centro-occidentale. \nAl Centro>: Al mattino deboli nevicate sui versanti Adriatici fin verso le quote pianeggianti; sereno sulle regioni Tirreniche. Al pomeriggio ancora fenomeni sulle stesse regioni con neve oltre i 200-300 metri, soleggiato altrove. In serata e in nottata insistono le precipitazioni sul versante adriatico con neve fino ai 100 metri, asciutto altrove con cieli poco nuvolosi. \nAl Sud e sulle Isole>: Al mattino precipitazioni su Isole Maggiori e settori Adriatici con neve a quote basse. Al pomeriggio deboli precipitazioni nevose dai 300 metri su Molise, Calabria e Sicilia, variabile altrove. In serata peggiora tra Calabria e Sicilia con acquazzoni, temporali e neve fino a quote collinari, asciutto sulle altre regioni ma con molta nuvolosità in transito. Temperature minime stabili o in calo al Centro-Nord e Sardegna e in lieve rialzo al Sud e Sicilia, massime stabili o in diminuzione al Centro-Nord e Isole Maggiori e in lieve rialzo al Sud. \n<h2>Previsioni meteo per domani</h2> \nAl Nord>: Al mattino cieli in prevalenza soleggiati, isolate nevicate sulla Romagna fin verso la Pianura. Al pomeriggio tempo del tutto asciutto con ampi spazi di sereno. In serata non sono previste variazioni di rilievo, con cieli sereni o poco nuvolosi. \nAl Centro>: Al mattino deboli nevicate sui versanti Adriatici fino a bassa quota, variabile sulle regioni Tirreniche. Al pomeriggio ancora fenomeni a carattere nevoso in Abruzzo, dai 200-300 metri, nessuna variazione altrove. In serata residue precipitazioni sulle coste Abruzzesi, sereno o poco nuvoloso sugli altri settori. \nAl Sud e sulle Isole>: Al mattino nevicate fin verso i 100-400 metri sulle regioni peninsulari, forti piogge sulla Sicilia orientale, qui con neve dagli 800 metri; variabile altrove. Al pomeriggio persistono i fenomeni sui medesimi settori; piogge sparse anche sulla Sardegna. In serata si rinnovano condizioni di maltempo diffuso, con ancora neve dai 200-300 metri tra Basilicata, Campania e Calabria; migliora su Sardegna, Molise e Puglia, ancora acquazzoni sulla Sicilia orientale. Temperature minime in lieve calo al nord, stabili al centro e in aumento al meridione; massime stazionarie o in diminuzione su tutta la penisola.&nbsp;",
        "ranked": 3,
        "placed": "Cronaca",
        "epoch": 1675863023.798647,
        "language": "IT",
        "source": "AGI"
    },
    {
        "title": "Lanciarono una bici sul Lungo Po e mandarono in coma un 23enne. Fermati 5 giovanissimi",
        "date_raw": "Wed, 08 Feb 2023 08:29:00 GMT",
        "date": "2023-02-08",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-08/ragazzo-colpito-da-bici-a-torino-fermati-5-giovani-20006335/",
        "subtitle": "",
        "content": "AGI - Sono stati individuati e fermati i cinque presunti responsabili delle gravi ferite subite da un ragazzo che, sul Lungo Po Cadorna di Torino, è stato colpito da una bicicletta lanciata da una balconata.&nbsp; \nSi tratta di cinque giovani - due 18enni e tre minori tra i 15 e i 17 anni - dei quali 4 con precedenti di polizia, accusati dalla Procura dei minori di concorso in tentato omicidio. Le indagini dei carabinieri del Nucleo provinciale erano scattate dopo che nella tarda serata del 21 gennaio, Mauro Glorioso, studente palermitano di 23 anni, era&nbsp;stato colpito alla testa da una bicicletta elettrica> di bike sharing mentre era in fila davanti alla discoteca The Beach. Il ragazzo è&nbsp;ancora ricoverato&nbsp;in terapia intensiva presso il Cto di Torino. \nLe indagini, condotte da una task force composta da Carabinieri del Nucleo Investigativo e della Compagnia San Carlo che, da oramai più&nbsp;di un anno, monitorano i giovani nel centro cittadino per <a href=\"https://www.agi.it/cronaca/news/2022-03-22/come-funzionano-baby-gang-ruolo-social-pandemia-16082070/\">contrastare il fenomeno delle baby gang</a>, si sono sviluppate attraverso l'analisi minuziosa delle numerose testimonianze raccolte sul posto e nei giorni successivi e la visione dei sistemi di videosorveglianza cittadini e privati - oltre 120 telecamere e decine di ore di registrazioni >- che hanno permesso di raccogliere gravi indizi a carico dei 5 indagati. \nI giovani, giunti presso il lungo Po Cadorna, dopo essersi affacciati dalla balconata, avrebbero preso la bici lanciandola di sotto senza un apparente motivo. Si sarebbero poi allontanati dal centro cittadino utilizzando un mezzo della linea pubblica del G.T.T., con il quale avrebbero raggiunto il quartiere di provenienza. \nNello sviluppo delle indagini \"molto prezioso - sottolineano gli investigatori - è&nbsp;stato il contributo fornito da numerosi giovani testimoni che, aderendo agli appelli alla collaborazione, si sono rivolti all'Arma per raccontare quanto avevano visto\".&nbsp;",
        "ranked": 4,
        "placed": "Cronaca",
        "epoch": 1675863023.7986486,
        "language": "IT",
        "source": "AGI"
    },
    {
        "title": "Un allenatore di basket è stato arrestato per abusi sessuali su un giovane giocatore",
        "date_raw": "Wed, 08 Feb 2023 08:15:10 GMT",
        "date": "2023-02-08",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-08/pedofilia-abusi-ragazzino-arrestato-allenatore-basket-20006160/",
        "subtitle": "",
        "content": "AGI -&nbsp;Un allenatore di basket della capitale è&nbsp;finito in manette con l'accusa di aver compiuto atti sessuali nei confronti di un atleta> minorenne> del club dove lavorava. La scorsa notte gli investigatori della Polizia di Stato della IV Sezione della Squadra Mobile di Roma, specializzata nel contrasto ai reati di violenza di genere e in danno di minori, hanno fermato su ordine del Gip del tribunale di Roma l'allenatore al rientro da un viaggio all'estero e lo hanno trasferito nel carcere romano di Regina Coeli. \nSecondo l'accusa l'uomo, con più&nbsp;azioni compiute in tempi diversi, abusando del ruolo di allenatore e aiuto allenatore che svolgeva presso una nota società&nbsp;sportiva di basket, e comunque con violenza, avrebbe costretto il giovane atleta a compiere e subire atti sessuali.> \nLa delicata indagine è&nbsp;stata avviata grazie alla segnalazione di alcuni collaboratori della società&nbsp;sportiva capitolina, insospettiti per alcuni atteggiamenti ambigui e inopportuni dell'uomo> nei confronti di alcuni giovani atleti, anche infraquattordicenni. \nLe indagini hanno consentito di riscontrare che, in orari serali, negli ultimi anni, alcuni minori venivano invitati dall'allenatore nei locali della foresteria> ove lui alloggiava, con la scusa di effettuare massaggi terapeutici, pur non essendo un fisioterapista, o di confrontarsi sugli schemi di gioco. \nL'indagato era già&nbsp;stato condannato, con sentenza irrevocabile, per violenza sessuale aggravata in danno di minori, per fatti analoghi commessi sempre in ambito sportivo in altra località&nbsp;dell'Italia centrale.&nbsp;",
        "ranked": 5,
        "placed": "Cronaca",
        "epoch": 1675863023.7986498,
        "language": "IT",
        "source": "AGI"
    },
    {
        "title": "Sbranata da uno squalo a Perth. Il biologo: \"forse 'tradita' dai delfini\"",
        "date_raw": "Wed, 08 Feb 2023 06:43:26 GMT",
        "date": "2023-02-08",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-07/sbranata-squalo-perth-biologo-forse-tradita-da-delfini-19998075/",
        "subtitle": "",
        "content": "AGI - Gli squali sono il terrore dei mari. Così è da sempre nel nostro immaginario. Ma il recente episodio di una sedicenne aggredita da uno squalo nel fiume Swan, vicino <a href=\"https://www.agi.it/estero/news/2023-02-06/ragazzina-morta-attaccata-squalo-fiume-swan-australia-19974667/\">Perth</a>, nell'Australia occidentale, apre un nuovo inquietante scenario: gli squali possono vivere e attaccarci anche nell'acqua dolce? Ne abbiamo parlato con Flavio Gagliardi, biologo marino e direttore dell'Acquario di Cala Gonone in Sardegna>, che prima di tutto invita a ridimensionare l'allarme. \n“Gli attacchi mortali degli squali in un anno sono pochissimi.> Leggevo che uno studio della rivista 'National Geographic' del novembre 2022 afferma che la possibilità di essere aggrediti da uno squalo è una su un milione 748mila casi, mentre la possibilità di morire per una caduta accidentale è una su 218 casi. Addirittura il rischio di morire per la caduta in testa di una noce di cocco è 15 volte superiore a quello di essere uccisi da uno squalo\".&nbsp;&nbsp; \nCuriosità a parte, resta il fatto che la sedicenne è morta. “La ragazza a quanto pare si trovava a bordo di una moto d'acqua, sembra abbia avvistato un gruppo di delfini e si sia tuffata con l'intenzione di nuotare insieme a loro. Forse questo è stata una leggerezza purtroppo fatale - osserva Gagliardi - perchè il rapporto tra delfini e la presenza di uno <a href=\"https://www.agi.it/estero/news/2023-01-28/squalo-decapita-nuotatore-golfo-messico-19844868/\">squalo</a> è un fatto comune:> i delfini sono mammiferi molto dotati che facilmente rintracciano fonti di cibo e lo squalo spesso li segue per approfittarne. A me è successo personalmente un episodio analogo, durante un soggiorno in barca sul Mar Rosso: abbiamo avvistato questi simpatici mammiferi e nell'eccitazione collettiva stavamo per lanciarci in acqua. La guida ci ha subito bloccato avvertendoci del possibile pericolo. Infatti poco dopo ci siamo accorti che uno squalo 'longimano', tipico abitante di mari tropicali e temperati caldi, inseguiva i delfini. Il 'longimano', tra l'altro, è lo squalo più pericoloso>, nel senso che vanta il maggior numero di attacchi all'uomo. Non posso dire che questo sia quanto accaduto in Australia, anche perché le condizioni erano di certo differenti al mio caso, ma certo io ci avrei riflettuto”. &nbsp; \nAd attaccare la giovane australiana è stato uno squalo altrettanto temibile: \"il 'Carcharhinus leucas', noto come Bull Shark, o squalo toro,> così detto dall'abitudine di attaccare le prede colpendole a testate, proprio come un toro. L'adulto è un pesce &nbsp;lungo circa tre metri e mezzo, e appartiene a una famiglia che vive nelle acque circumtropicali, nei mari freddi non si trova, ed è rinomata la sua capacità risalire lungo i fiumi durante il periodo dell'accoppiamento. Questo pesce può vivere sia in acqua salata, sia in acqua dolce, passando dall'una all'altra con estrema disinvoltura. Ha infatti sviluppato una forma di adattamento particolare (che riguarda i reni e una ghiandola presente nella coda), che lo mantiene 'salato' anche quando nuota in acque dolci espellendo grandi quantità di acqua attraverso l'urina.> Grazie a questa particolare capacità fisiologia riesce ad adattarsi a un ambiente che altrimenti gli risulterebbe ostile. E' una capacità in realtà comune a molti pesci che risalgono i fiumi, pensiamo alle anguille o agli storioni, per esempio\".&nbsp; \nIn realtà il rapporto tra gli squali e l'acqua dolce è più profondo di quanto pensiamo: sono circa una quarantina le specie che vivono nelle acque dolci ed alcuni sono esemplari con delle colorazioni meravigliose, come i trigoni del bacino del Rio delle Amazzoni. \nDa appassionato biologo marino, Gagliardi è un ammiratore degli squali. “Sono animali incredibili> - ad esempio riescono a percepire i piccoli campi elettromagnetici generati dalle loro prede >- e hanno compiuto strabilianti adattamenti evolutivi nel corso della loro storia sulla terra. Più li studiamo, più ci accorgiamo delle loro stupefacenti caratteristiche\". Un esempio? Proprio all'Acquario di <a href=\"https://www.agi.it/scienza/news/2021-11-26/primo-squalo-nato-per-partenogenesi-sardegna-ispera-14689324/\">Cala Gonone,</a> un anno fa, è nato uno squalo palombo, grazie a un rarissimo caso di partenogenesi: in pratica non c'è stata la fecondazione da parte di un maschio, ma la femmina in totale autonomia ha dato luogo ad un meccanismo di riproduzione “simile” alla clonazione.&nbsp; \nPurtroppo oggi gli squali sono fortemente minacciati dall'uomo, che mette in atto \"una pesca sconsiderata e poco selettiva\"> e pratica addirittura il 'finning', cioè la rimozione delle pinne dell'animale che poi vengono utilizzate in cucina (la zuppa è particolarmente apprezzata dalle popolazioni asiatiche) e in medicina. \"Il finning è una tecnica crudele> - denuncia Gagliardi - perché dopo il taglio delle pinne i pesci vengono rigettati in mare e muoiono per dissanguamento e lo è tantopiù se pensiamo che Il 50 % delle specie di squali presenti nel Mar Mediterraneo è a rischio di estinzione e che circa un quarto di tutte le specie al mondo rischia di scomparire per sempre.\"",
        "ranked": 6,
        "placed": "Cronaca",
        "epoch": 1675863023.7986515,
        "language": "IT",
        "source": "AGI"
    },
    {
        "title": "Condannato a 23 anni il ceceno che uccise Nicolò Ciatti",
        "date_raw": "Tue, 07 Feb 2023 18:49:29 GMT",
        "date": "2023-02-07",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-07/omicidio-ciatti-condanna-a-23-anni-per-bissoultanov-19999450/",
        "subtitle": "",
        "content": "AGI - I giudici della Corte di Assise di Roma hanno condannato a 23 anni di reclusione> <a href=\"https://www.agi.it/cronaca/news/2022-07-13/irreperibile-ceceno-condannato-omicidio-ciatti-17424239/\">Rassoul Bissoultanov</a>, il ceceno latitante, già condannato in Spagna> in appello a 15 anni,> per aver pestato e ucciso il 22enne di Scandicci Niccolò Ciatti >nella notte tra l'11 e il 12 agosto 2017 fuori a una discoteca di Lloret de Mar in Spagna. \nPer Bissoultanov il pm Erminio Amelio al termine della sua requisitoria nell'aula bunker di Rebibbia aveva sollecitato la condanna all'ergastolo per omicidio volontario.&nbsp;",
        "ranked": 7,
        "placed": "Cronaca",
        "epoch": 1675863023.7986526,
        "language": "IT",
        "source": "AGI"
    },
    {
        "title": "Un'anziana è morta soffocata nell'incendio della sua casa",
        "date_raw": "Tue, 07 Feb 2023 18:32:25 GMT",
        "date": "2023-02-07",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-07/materasso-prende-fuoco-muore-anziana-di-89-anni-19999201/",
        "subtitle": "",
        "content": "AGI - È morta soffocata dal fumo dell'incendio che si è sviluppato nella sua abitazione. Un'anziana di 89 anni di Villa Castelli,> in provincia di Brindisi >è stata trovata priva di vita nel suo letto dai vigili del fuoco intervenuti insieme coni carabinieri per domare un incendio in contrada Eredità, una zona rurale del Brindisino. \nSono stati i vicini dell'anziana a dare l'allarme e ad avvertire i soccorritori. L'anziana era sola in casa e secondo una prima ricostruzione l'incendio sarebbe stato causato dal cattivo funzionamento di&nbsp;una stufa,&nbsp;che si trovava proprio vicino al letto della donna. \nLa morte, come ha poi accertato il medico legale, è sopraggiunta per asfissia. L'anziana non si sarebbe accorta di nulla>, perché con ogni probabilità stava dormendo e il fumo l'avrebbe uccisa nel sonno.&nbsp; \n&nbsp;",
        "ranked": 8,
        "placed": "Cronaca",
        "epoch": 1675863023.7986538,
        "language": "IT",
        "source": "AGI"
    },
    {
        "title": "“Ti metto dentro una Renault 4”, la band che inneggia alle Br e all'omicidio di Aldo Moro ",
        "date_raw": "Tue, 07 Feb 2023 18:24:28 GMT",
        "date": "2023-02-07",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-07/ti-metto-dentro-una-renault-4-la-band-che-inneggia-alle-br-e-omicidio-di-aldo-moro-19997362/",
        "subtitle": "",
        "content": "AGI - “Ti metto dentro una Renault 4>. Brigate Rosse scritto sul contratto. Presidente, non mi sembra stanco. La metto dentro una Renault 4”. È uno dei passaggi del brano “Renault” composto dalla band trap emiliana P38-La Gang,> che fa esplicito riferimento, nel testo e nelle grafiche, alle Brigate Rosse e all'omicidio di Aldo Moro. La formazione, il cui nome richiama la pistola P38 utilizzata durante gli anni di piombo dai gruppi armati, si esibisce in passamontagna, sventolando le iconiche bandiere delle Br. I componenti utilizzano nomi d'arte - Astore, Papà Dimitri, Jimmy Pentothal e Yung Stalin - e scrivono testi dai contenuti violenti che citano episodi del passato, senza risparmiare politici e personaggi attuali. Sempre in “Renault”, ad esempio, sono presenti versi&nbsp;violenti&nbsp;indirizzati&nbsp;contro&nbsp;Lega o contro l'ex premier Mario Draghi. \nAltrettanto “crude” le strofe del brano “Nuove Br”: “Io non lavoro in banca, meglio rapinare una banca. Spara al padrone di casa che ti fa pagare 300 una stanza”; o ancora “Ghiaccio Siberia”, che contiene la frase incriminata “vengo, spendo, sparo agli sbirri dal bando”. \nLe canzoni e le esibizioni, divenute virali grazie al web, hanno turbato alcuni familiari delle vittime del terrorismo. Fra questi Bruno D'Alfonso, figlio di Giovanni, il carabiniere ucciso dalle Br nel giugno del '75 in provincia di Alessandria, che ha presentato una denuncia alla questura di Pescara, replicando il giorno dopo a Reggio Emilia. Proprio in un circolo Arci della città emiliana la band si era esibita durante un primo maggio, con la digos che aveva steso un rapporto poi recapitato alla Procura di Torino. \nDopo D'Alfonso, anche la figlia di Moro, Maria Fida, aveva presentato un esposto alle forze dell'ordine, rilasciando poi un'intervista alla Gazzetta di Reggio in cui spiegava come “questa non è libertà di pensiero, ma istigazione al terrorismo>”. \nLo scorso novembre i magistrati di Torino Enzo Bucarelli e Paolo Scafi hanno deciso di aprire un fascicolo d'inchiesta a carico della band, ipotizzando il reato di istigazione a delinquere. Contestualmente, il Ros dei carabinieri, in collaborazione con i militari di Bologna, Bergamo e Nuoro, ha perquisito i componenti del gruppo, sequestrando materiale informatico. Da allora, la band ha scelto il silenzio, organizzando una raccolta fondi per sostenere le spese legali",
        "ranked": 9,
        "placed": "Cronaca",
        "epoch": 1675863023.7986553,
        "language": "IT",
        "source": "AGI"
    },
    {
        "title": "L'italiano disperso nel terremoto in Turchia si chiama Angelo Zen ed è vicentino ",
        "date_raw": "Tue, 07 Feb 2023 15:22:57 GMT",
        "date": "2023-02-07",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-07/italiano-disperso-nel-terremoto-in-turchia-si-chiama-angelo-zen-vicentino-19996206/",
        "subtitle": "",
        "content": "AGI - Dopo la forte scossa di terremoto che ha colpito Siria e Turchia, la Farnesina non è riuscita a rintracciare Angelo Zen>, un connazionale della provincia di Vicenza> che al momento del sisma, secondo quanto segnalato da amici, si trovava a Kahramanmaras>, città turca di oltre un milione di abitanti dove lavora nel settore delle auto. Lo ha detto il ministro degli Esteri, Antonio Tajani,> in collegamento con il Tg3 dalla sala dell'Unità di crisi della Farnesina. \n\"È&nbsp;irrintracciabile, non sappiamo dove sia né cosa gli sia accaduto>\", \"siamo in contatto costante con la famiglia, abbiamo parlato poco fa con loro. Abbiamo avuto delega a dare tutte le informazioni chiediamo a tutti gli organi di stampa massima riservatezza e rispetto per la famiglia\", ha aggiunto il ministro, sottolineando che \"le notizie tutte molto imprecise, non sappiamo dove fosse al momento della scossa nè se si trovasse in un hotel\" che si dice sia crollato.&nbsp; &nbsp; &nbsp;<br> <br> Per il resto \"siamo riusciti a contattare tutti gli italiani presenti nella zona del terremoto\", ha assicurato Tajani. \nAnche il presidente della Regione Veneto >ha espresso preoccupazione ed è in contatto costante con la Farnesina.&nbsp;“Ho appreso con grande apprensione&nbsp; - ha dichiarato Luca Zaia> - la notizia che il disperso italiano sotto le macerie del tragico terremoto che ha investito la Turchia è un cittadino veneto. Sono in costante contatto con la Farnesina per seguire in prima persona l'evolversi delle ricerche, confidando di poter aver presto ulteriori notizie. In questo momento chiedo a tutti gli operatori dell'informazione di fare il massimo per tutelare la famiglia in queste ore complesse”.",
        "ranked": 10,
        "placed": "Cronaca",
        "epoch": 1675863023.7986562,
        "language": "IT",
        "source": "AGI"
    }
]
