[
    {
        "title": "Gli albergatori di Roma Termini: \"Lo Stato ci aiuti o chiudiamo\"",
        "date_raw": "Sat, 18 Feb 2023 12:57:10 GMT",
        "date": "2023-02-18",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-18/roma-albergatori-termini-riconosceteci-come-zes-o-chiudiamo-20156687/",
        "subtitle": "",
        "content": "AGI&nbsp;– \"Se continua così, rischiamo di chiudere tutti\". È l'allarme lanciato dagli albergatori della zona di Roma Termini, dove le mancate condizioni di sicurezza hanno conseguenze anche sull'economia. A dirlo è il Comitato degli albergatori romani> per voce di Roberto Di Rienzo>. Albergatore e attivo anche nel Comitato rinascita Esquilino, Di Rienzo conosce da vicino la realtà dell'area intorno alla stazione. \n“La situazione nella zona della stazione Termini è stata sottovalutata dalle autorità preposte – spiega all'AGI -. Già agli inizi del 2021 avevamo presentato esposti e denunce al riguardo>. Abbiamo incontrato il prefetto, all'epoca Piantedosi, il quale ci aveva assicurato che avrebbero messo in campo qualsiasi tipo di azione per assicurare la nostra sicurezza. È stato così solo in parte, dal 2019 sono stati avviati i cosiddetti controlli ad alto impatto che all'inizio sembravano efficaci ma, sul lungo termine, si sono rivelati il contrario perché hanno efficacia solo durante lo svolgimento ma, non appena terminano, &nbsp;la situazione torna quella di prima, anzi pure peggio”. La zona sconta quindi un effetto boomerang. \n“Abbiamo fatto nuovi esposti lo scorso dicembre, <a href=\"https://www.agi.it/cronaca/news/2023-01-02/elemosina-negata-origine-accoltellamento-stazione-termini-19452927/\">prima dell'accoltellamento della turista israeliana</a>, nei quali segnalavamo che la situazione era di nuovo fuori controllo >e segnalavamo la necessità di controlli straordinari, con l'utilizzo di più mezzi e risorse>”. Ma che intendono gli albergatori per “fuori controllo”? “La stazione Termini e le zone limitrofe, sia lato via Gioberti che via Marsala, >sono diventati dei gironi infernali danteschi> dove le persone che vi transitano devono passare attraverso blocchi: prima i borseggiatori dentro Termini, poi gli spacciatori che li aspettano fuori Termini, infine le prostitute e i trans. Se non raggiungono l'obiettivo di derubarti o venderti droga, possono passare all'aggressione fisica”. \n<h2>I costi dell'insicurezza per gli operatori</h2> \nLe conseguenze si fanno sentire anche nelle attività ricettive. “Tutto questo comporta il fatto che, con la situazione di insicurezza generali e gli avvenimenti finiti sui giornali, la zona ormai è conosciuta come insicura. Le persone la frequentano molto meno, quindi meno lavoro per alberghi, ristoranti e bar che si vedono limitati nelle loro attività. Noi ci sentiamo cittadini di serie B. anzi nemmeno B, zeta. Paghiamo le stesse tasse di chi è in altri quartieri, ma non abbiamo gli stessi diritti”. \n“Molti albergatori hanno avuto&nbsp;cali importanti di fatturato>, se la situazione continua così siamo tutti a rischio chiusura perché, per far fronte alla diminuzione di clientela, dobbiamo abbassare le tariffe”. Così però si innesca una spirale pericolosa. “Spesso chi pernotta da noi poi pubblica recensioni nelle quali parla bene degli alberghi, ma aggiunge che la zona è terrificante. Ovviamente altri turisti non sono invogliati a prenotare. Allora continuiamo ad abbassare i prezzi ma sta per arrivare il punto in cui ci rimettiamo solamente. Il nostro timore è che saremo costretti a svenderci sempre di più, tanto che alla fine andremo a chiudere non per colpa nostra, ma per la situazione esterna ai nostri alberghi”. A mali estremi, estremi rimedi. \n“Siamo arrivati al punto che, come associazione, vogliamo richiedere di essere riconosciuti come Zes - le zone economiche svantaggiate alle quali per legge si concedono delle agevolazioni fiscali a causa di problematiche intrinseche al territorio -. Sappiamo che le Zes sono riconosciute solitamente in altre aree che scontano problemi anche di criminalità organizzata e di altra natura. Ma noi siamo allo stesso livello di emergenza”.&nbsp;",
        "ranked": 1,
        "placed": "Cronaca",
        "epoch": 1676727923.8527756,
        "language": "IT",
        "source": "AGI"
    },
    {
        "title": "La riforma del diritto di famiglia, buona ma \"povera\"",
        "date_raw": "Sat, 18 Feb 2023 11:57:35 GMT",
        "date": "2023-02-18",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-18/riforma-cartabia-famiglia-cosa-prevede-20156430/",
        "subtitle": "",
        "content": "AGI - \"Una buona legge>, che rischia di essere inapplicabile >data la mancanza di mezzi, risorse e personale per la giustizia>. Abbiamo solo la forma, manca la sostanza\". Così l'avvocato Gian Ettore Gassani, presidente dell'Associazione matrimonialisti italiani>, parla, intervistato dall'AGI, della nuova normativa sul diritto di famiglia contenuta nella riforma Cartabia >sul processo civile, che <a href=\"https://www.agi.it/cronaca/news/2023-02-15/separazione-divorzio-marzo-in-vigore-la-riforma-cartabia-20112632/\">entrerà in vigore il 28 febbraio prossimo</a>.&nbsp; \n\"Siamo un Paese che non può pensare di velocizzare i processi cambiando una legge, perché servono più risorse. Come è accaduto per il 'Codice rosso', altra riforma a costo zero: >una buona legge ma senza investimenti\", osserva Gassani, mettendo in evidenza, in particolare, la carenza di magistrati: \"Mancano tremila magistrati togati in pianta organica - rileva - e in Italia ci sono 9.500 magistrati per 60 milioni di abitanti\". E ancora: \"bene lo snellimento dei tempi processuali - aggiunge - ma non si può pensare in primis alla quantità piuttosto che alla qualità\". \nLe nuove norme - dal rito unico, al piano genitoriale, alle domande di separazione e divorzio - sono \"positive\", >prosegue l'avvocato matrimonialista, sottolineando: \"a me la legge piace, ma la realtà è che cambiano le norme e l'andazzo rimane lo stesso finché il legislatore non si renderà conto che il diritto di famiglia, materia delicata e più importante di tutte, ha bisogno di investimenti\".> \nAnche l'anticipo dell'entrata in vigore - inizialmente prevista per il 30 giugno prossimo - ha spiazzato gli operatori: \"Non ci è piaciuta - racconta Gassani - avevano pensato a tempi diversi per poterci preparare alle novità\". Altra 'nota dolente' resta quella dell'edilizia giudiziaria, per cui il presidente dell'Associazione dei matrimonialisti, auspica che, nel 2024, quando sarà istituito il tribunale 'ad hoc' per tutte le cause - separazione, divorzio, minori - di famiglia, si penserà ad ospitarlo in \"nuove strutture, realizzando un apposito Palazzo di giustizia, non una semplice targa su una porta\".&nbsp;",
        "ranked": 2,
        "placed": "Cronaca",
        "epoch": 1676727923.852778,
        "language": "IT",
        "source": "AGI"
    },
    {
        "title": "Weekend col bel tempo ma non dappertutto c'è il sole",
        "date_raw": "Sat, 18 Feb 2023 11:08:04 GMT",
        "date": "2023-02-18",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-18/meteo-finesettimana-bel-tempo-20161433/",
        "subtitle": "",
        "content": "AGI -&nbsp;&nbsp;Nel penultimo weekend di febbraio le condizioni&nbsp;Meteo&nbsp;sono stabili in Italia ma non del tutto soleggiate. La presenza prolungata dell'alta pressione tra Atlantico e Mediterraneo porta nebbie e nubi basse >soprattutto su coste e pianure del Nord e sui settori tirrenici del Centro. \nPoche le variazioni previste nella prima parte della prossima settimana, quando l'anticiclone porterà ancora stabilità e temperature di qualche grado al di sopra delle medie>. Gli ultimi aggiornamenti del Centro&nbsp;Meteo&nbsp;Italiano confermano una possibile fase di maltempo sul finire di febbraio ma l'evoluzione resta molto incerta.&nbsp; \n<h2>Previsioni meteo&nbsp;per oggi</h2> \nAL NORD: >al&nbsp;mattino nebbie e nubi basse su Pianura Padana, Liguria e Triveneto, sereno o poco nuvoloso altrove. Al pomeriggio non sono previste variazioni di rilievo, con qualche apertura lungo la Val Padana. In serata si rinnovano condizioni di tempo asciutto ma sempre con nebbie e nubi basse, possibili pioviggini anche in nottata sulla Liguria. \nAL CENTRO>: al&nbsp;mattino nubi basse tra Toscana e Umbria, ampi spazi di sereno altrove. Al pomeriggio non sono previste variazioni di rilievo, con locali addensamenti bassi anche sul Lazio settentrionale. In serata si rinnovano condizioni di tempo stabile con foschie e nubi basse sulle regioni del versante tirrenico e ampi spazi di sereno tra Marche e Abruzzo. \nAL SUD E SULLE ISOLE>: al&nbsp;mattino tempo stabile con prevalenza di cieli sereni, nubi basse lungo le coste tirreniche. Al pomeriggio non sono previste variazioni di rilievo. In serata si rinnovano condizioni di tempo stabile con cieli sereni e disturbi da nuvolosità&nbsp;bassa sulle regioni tirreniche, specie in Campania. Temperature minime e massime stazionarie o in lieve aumento da nord a sud. \n<h2>Previsioni meteo per domani</h2> \nAL NORD:> tempo stabile per gran parte della giornata sulle regioni settentrionali ma con nuvolosità anche bassa e compatta su coste e pianure. Deboli piogge non escluse sulla Liguria. In serata e nottata nessuna variazione con molte nuvole ma senza fenomeni di rilievo associati. \nAL CENTRO:> tempo stabile al mattino al Centro ma con nuvolosità anche bassa e compatta sui settori tirrenici, maggiori aperture sul versante adriatico. Nessuna variazione tra pomeriggio e sera con molte nuvole anche basse soprattutto su Toscana, Umbria e Lazio ma senza fenomeni di rilievo associati. \nAL SUD E SULLE ISOLE>: condizioni di tempo stabile al Sud per tutta la giornata. Nuvolosità&nbsp;irregolare sui settori Peninsulari, anche bassa e compatta sulla Campania, e maggiori spazi di sereno sulle Isole Maggiori. Nessuna variazione nelle ore serali. Temperature minime in generale rialzo, massime in lieve calo al Centro-Nord e in aumento al Sud.&nbsp;",
        "ranked": 3,
        "placed": "Cronaca",
        "epoch": 1676727923.8527796,
        "language": "IT",
        "source": "AGI"
    },
    {
        "title": "Anziano trovato ucciso a Cagliari, fermato un cinquantaduenne",
        "date_raw": "Sat, 18 Feb 2023 09:50:20 GMT",
        "date": "2023-02-18",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-18/anziano-trovato-ucciso-in-casa-a-cagliari-20159032/",
        "subtitle": "",
        "content": "AGI -&nbsp;&nbsp;C'è&nbsp;un sospettato per l'omicidio scoperto ieri in un appartamento di via Ogliastra alla periferia di Cagliari, nel quartiere Is Mirrionis, dove i vigili del fuoco hanno trovato morto Venerato Sardu, 75 anni. È in stato di fermo un uomo di 52 anni, secondo le prime informazioni. \nLa vittima è&nbsp;stata colpito alla testa. Il suo corpo è&nbsp;stato scoperto dopo l'allarme lanciato dalla figlia, che non riusciva a mettersi in contatto col padre e ha chiamato i vigili del fuoco per accedere all'appartamento.&nbsp; \nVenerato Sardu era riverso per terra&nbsp;quando i vigili del fuoco hanno sfondato la porta dell'abitazione. La lesione è&nbsp;apparsa sospetta e il primo esame del medico legale ha supportato l'ipotesi dell'omicidio. La vittima anni fa era stata bersaglio di una rappresaglia di una sua inquilina, che gli aveva incendiato la porta d'ingresso dell'appartamento, dopo una lite.&nbsp;",
        "ranked": 4,
        "placed": "Cronaca",
        "epoch": 1676727923.852781,
        "language": "IT",
        "source": "AGI"
    },
    {
        "title": "Una giornalista su quattro è vittima di oltraggi online",
        "date_raw": "Sat, 18 Feb 2023 06:16:10 GMT",
        "date": "2023-02-18",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-18/giornaliste-impegnate-bersaglio-di-attacchi-sessuali-20121913/",
        "subtitle": "",
        "content": "AGI - Il sondaggio condotto su 714 giornaliste >in 215 paesi per un rapporto dell'International Center for Journalists >(ICFJ) redatto nel 2021, ha rilevato che quasi 3 su 4 avevano hanno subito abusi online nell'ambito del loro lavoro>. E che “quasi 4 su 10” hanno affermato di essere perciò andate meno in video, perdendo trasmissioni, titoli o opportunità professionali. Oscurate. Lo scrive il Washington Post.&nbsp; \n\"La violenza online contro le donne giornaliste> è una delle più gravi minacce contemporanee alla libertà di stampa a livello internazionale\", dichiara il rapporto, perché “aiuta e favorisce l'impunità per i crimini contro le giornaliste, tra cui l'aggressione fisica e l'omicidio”> ed è scientificamente “progettato per mettere a tacere, umiliare e screditare” al punto da “infliggere danni psicologici molto reali, sterilizzando il giornalismo d'interesse pubblico, colpendo le carriere delle donne e privando la società di voci importanti”.&nbsp; \nOsserva il Post che “in molti paesi, le donne prese di mira da queste campagne svolgono alcuni dei lavori giornalistici più importanti nelle loro aree d'influenza>, come indagare su potenti leader, denunciare illeciti del governo e rivelare la corruzione” e “molte di quelle prese di mira lo fanno proprio su Internet, raccontando anche come esso viene utilizzato per sostenere gli estremisti”. \nGli uomini>? “Se vengono attaccati, vengono presi di mira solo per le loro opinioni politiche>. Quando una donna viene aggredita, viene attaccata per il suo aspetto fisico”, afferma Gharidah Farooqi, una giornalista che si occupa di politica e notizie nazionali per News One in Pakistan, la quale esemplifica così quella che lei stessa definisce “l'epidemia globale di molestie online” a cui sono sottoposte le giornaliste e i cui costi vanno ben oltre il dolore e l'umiliazione subiti dalle vittime. \nSecondo il quotidiano, “le voci di migliaia di giornaliste in tutto il mondo sono state smorzate e, in alcuni casi, interamente messe a tacere mentre si affannano per condurre interviste, partecipare a eventi pubblici e mantenere il proprio posto di lavoro nonostante le incessanti campagne diffamatorie online”. Il risultato è che storie che avrebbero potuto essere raccontate o condivise rimangono oscure. Quanto a Farooqi, dice d'esser stata molestata, perseguitata e minacciata di stupro e omicidio. Immagini false di lei sono apparse ripetutamente su siti pornografici e sui social media, come accade a molte giornaliste in giro per il mondo. \nLa giornalista, poi, racconta al Post il caso di quando s'è occupata d'un attacco particolarmente grave accaduto nel 2019 in cui un uomo ha ucciso 51 musulmani in due moschee a Christchurch, in Nuova Zelanda: lei ha twittato la notizia e trasmesso l'attacco in diretta su Facebook dicendo anche che l'omicida aveva visitato il Pakistan l'anno prima. In quell'occasione “internet è esploso lanciandole addosso accuse secondo cui la giornalista stava cercando di diffamare il Pakistan collegandolo ingiustamente a un attacco terroristico a migliaia di chilometri di distanza”, racconta il Pst, al punto che “la gente ha chiesto il suo rapimento, stupro e omicidio”. Lei s'è chiusa in casa.&nbsp; \nMa lo scorso ottobre, l'ex primo ministro pakistano Imran Khan intervistato sul “caso Farooqi” s'è lasciato andare a questo commento: “Se invade spazi dominati dagli uomini, allora è destinata a essere molestata\".",
        "ranked": 5,
        "placed": "Cronaca",
        "epoch": 1676727923.852782,
        "language": "IT",
        "source": "AGI"
    },
    {
        "title": "Saman: il fratello e il fidanzato temono di fare la stessa fine",
        "date_raw": "Fri, 17 Feb 2023 22:34:00 GMT",
        "date": "2023-02-17",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-17/saman-il-fratello-e-il-fidanzato-temono-di-fare-la-stessa-fine-20154703/",
        "subtitle": "",
        "content": "AGI - Il dolore e la paura del fratellino di Saman, 16 anni> all'epoca del fatto, irrompono nella Corte d'Assise di Reggio Emilia a segnare la seconda udienza del processo per la morte di Saman Abbas, la 18enne di origine pakistana uccisa a Novellara,> nel Reggiano, per aver rifiutato un matrimonio combinato >in patria. \nIl suo corpo è stato <a href=\"https://www.agi.it/cronaca/news/2023-01-04/delitto-saman-febbraio-processo-genitori-zio-cugini-19478759/\">ritrovato sepolto un anno e mezzo dopo a 500 metri dalla casa dove abitava</a>. È lui, il fratello, il principale accusatore dello zio Danish Hasnain:> vive ancora in una situazione protetta. \"È tuttora certo che per aver parlato subirà la stessa sorte della sorella> - spiega in aula il suo legale, Valeria Miari - ha subito pressioni in ambito familiare e vive una forte situazione di stress, legata proprio all'inizio del dibattimento. Mi ha chiesto di vedere il corpo, perché quel corpo è sua sorella\", ha riferito infine ai giudici il legale, opponendosi alla richiesta delle difese a che il giovane venga risentito in aula. \nStessa opposizione presenterà l'avvocato Cludio Falleti, legale del fidanzato Saqib, in quanto \"provato per la morte della fidanzata e per aver subito minacce\". Potrebbe essere invece ascoltata (la corte si è riservata la decisione, il processo è stato rinviato al prossimo 17 marzo) la compagna di Danish Hasnain, >che è 'a sopresa' in Italia e disponibile a essere sentita: \"c'è&nbsp;un colloquio con Danish - ha spiegato l'avvocato di Danish, Liborio Cataliotti - quello che ho chiesto di tradurre nuovamente, di 16/17 ore dopo il fatto dove la donna chiede notizie di Saman. Quindi mi chiedo, gli inquirenti dicono 'è già trapelato qualcosa', bene glielo chiediamo. Sono riuscito a farla venire in Italia, chiediamo cosa in Pakistan si è saputo, chi ha fatto trapelare le notizie, e che notizie sono arrivate. Ce lo dica lei, l'ho inserita nella lista dei testi ma non le ho parlato del fatto, per non condizionarla\". \nIl rischio, sottolinea il legale, è che la donna possa rimpatriare. Sempre il 17 marzo, si tornerà a discutere >anche di Shabbar Abbas, il padre di Saman>, assente <a href=\"https://www.agi.it/cronaca/news/2023-02-10/giustizia-per-saman-al-via-il-processo-a-reggio-emilia-20051218/\">al processo sull'omicidio della figlia </a>per legittimo impedimento in quanto agli arresti a Islamabad. Per Shabbar è stata chiesta l'audizione in videocollegamento; nel frattempo l'udienza per l'estradizione è stata nuovamente rinviata in Pakistan al 21 febbraio. \n\"Noi chiediamo assistenza per la predisposizione di una videoconferenza per consentire ad Abbas di partecipare al processo> - ha spiegato la presidente della Corte d'Assise, Cristina Beretti - i tempi non li possiamo stabilire noi, la richiesta sarà inoltrata al ministero per gli affari internazionali. Registriamo impedimenti anche per la data odierna, fissando una nuova data al 17 marzo 2023 nella speranza che qualcosa accada\". \nGli atti della richiesta della Corte dovranno essere tradotti in inglese, nella lingua del Punjab e in Urdu. La decisione, se partecipare o meno, spetterà&nbsp;comunque allo stesso imputato. Oggi in aula, alla seconda udienza del processo, erano presenti lo zio e i due cugini di Saman, mentre la madre resta latitante. Intanto la corte ha deciso sulle costituzioni delle parti civili: su 23 che ne avevano fatto richiesta, ne sono state escluse 13. \nTra le parti ammesse il fratellino e il fidanzato di Saman, Saquib Ayub>, il comune di Novellara> dove viveva la ragazza con la sua famiglia, e le comunità islamiche>: Ucoii, la Confederazione islamica italiana e il Centro islamico culturale Grande Moschea di Roma. Si aggiungono l'Udi, Unione donne italiane, e l'associazione 'Differenza Donna'. Tra gli esclusi, l'associazione Penelope e il comune di Berceto, l'unico in Italia ad aver dato, il 30 giugno 2021, la cittadinanza onoraria a Saman Abbas: requisito che però non è stato ritenuto sufficiente. \n\"Togliere voci a Saman in questo processo vuol dire contribuire sempre di più a mortificarlo; un processo già abbondantemente mortificato da quello che sta succedendo in Pakistan: certamente dal punto di vista sostanziale la cosa non ci preoccupa, perché faremo valere in maniera puntuale ogni singolo aspetto, ritenendo che gli imputati siano tutti responsabili dei fatti\". Così l'avvocato Riziero Angeletti, che rappresenta l'Ucoii. \n\"Il riferimento all'Islam è importante, ma d'altra parte il capo d'imputazione lo prevedeva. - spiega il legale - Contiene infatti una aggravante che attiene proprio all'impostazione pseudo-religiosa delle condotte degli imputati; quindi, non potevano non essere ammesse proprio quelle associazioni che sostengono la necessità di una integrazione e di uno smussamento degli integralismi religiosi, che si sono manifestati pienamente in questa vicenda\". \"L'aggravante dei futili motivi> - conclude il legale - consiste nell'aver determinato la morte di Saman per ragioni legale a uno pseudo orientamento religioso che è il matrimonio combinato, cioè la reazione al rifiuto di accettare il matrimonio combinato\".&nbsp;",
        "ranked": 6,
        "placed": "Cronaca",
        "epoch": 1676727923.8527834,
        "language": "IT",
        "source": "AGI"
    },
    {
        "title": "Un istruttore di tennis arrestato per violenze sessuali sui suoi allievi minorenni",
        "date_raw": "Fri, 17 Feb 2023 21:03:14 GMT",
        "date": "2023-02-17",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-17/pesaro-violenza-sessuale-su-minori-arrestato-istruttore-tennis-20156407/",
        "subtitle": "",
        "content": "AGI - Un istruttore di tennis di origini sudamericane è stato arrestato con le accuse di violenza sessuale aggravata e atti sessuali nei confronti di alcuni suoi atleti minorenn>i. L'uomo, 37 anni, è stato posto ai domiciliari. L'ordinanza di custodia cautelare è stata emessa dal gip del tribunale di Pesaro su richiesta della procura. \nDa quanto si è appreso, le indagini sono partite dalla segnalazione dei genitori di un minorenne che frequentava i corsi del circolo Trave di Fano. Secondo l'accusa, l'istruttore, \"tramite un abile lavoro psicologico, era riuscito a circuire alcuni minorenni\", di età compresa tra 10 e 15 anni, >anche provenienti da Pesaro, città presso la quale l'uomo aveva lavorato sempre come istruttore di tennis, compiendo atti sessuali nei loro confronti.",
        "ranked": 7,
        "placed": "Cronaca",
        "epoch": 1676727923.8527846,
        "language": "IT",
        "source": "AGI"
    },
    {
        "title": "Un anno di guerra in Ucraina ricordato con il docu-film \"Kordon\"",
        "date_raw": "Fri, 17 Feb 2023 17:53:57 GMT",
        "date": "2023-02-17",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-17/ucraina-un-anno-di-guerra-ricordato-con-kordon-20154126/",
        "subtitle": "",
        "content": "AGI - Per commemorare i tragici sviluppi del conflitto russo-ucraino, >a un anno dal suo inizio, il Ministero degli Esteri italiano ha invitato tutte le Sedi della rete diplomatico-consolare e gli Istituti Italiani di Cultura nel mondo alla proiezione del docu-film \"Kordon\">, diretto dalla giovane regista italiana Alice Tomassin>i e prodotto da Vatican Media> (Centro Televisivo Vaticano) e Tenderstories srl. \nIl 24 febbraio 2023, il lungometraggio verrà esibito, ove possibile, in evento aperto al pubblico e all'eventuale presenza di autorità politiche locali. Al momento, 35 sedi nel mondo hanno dato conferma della proiezione, comprese Kyiv e Leopoli.> \n\"Kordon\" racconta la storia di cinque volontarie ucraine i cui percorsi si intrecciano in una stazione di periferia al confine tra Ucraina e Ungheria, dove si ritrovano a fare da spola tra i due Paesi per cercare di aiutare e ridare speranza al loro popolo. Le loro storie si rispecchiano in quelle degli oltre sette milioni di donne e bambini che, in fuga dalla guerra, nell'ultimo anno si sono trovati a dover scappare dal proprio Paese lasciandosi tutto alle spalle. \nIl docu-film sottolinea l'importanza del ruolo delle donne come operatrici di pace> di fronte a un mondo in conflitto, raccontando un emozionante ritratto di resistenza, coraggio e solidarietà. Presentato in anteprima mondiale nel corso della \"Festa del Cinema di Roma 2022\", dove si è aggiudicato il premio come \"Miglior Film su tematiche straniere\", \"Kordon\" è stato poi proiettato in occasione dello \"UK Film Festival\" a Londra vincendo come \"Best Documentary\", e a Berlino presso il \"Doc.Berlin Documentary Film Festival\" ottenendo un notevole successo di pubblico e critica.",
        "ranked": 8,
        "placed": "Cronaca",
        "epoch": 1676727923.8527856,
        "language": "IT",
        "source": "AGI"
    },
    {
        "title": "Minacce a Nordio. Meloni: \"L'Italia è con il ministro\"",
        "date_raw": "Fri, 17 Feb 2023 17:47:24 GMT",
        "date": "2023-02-17",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-17/caso-cospito-minacce-di-morte-al-ministro-nordio-20152724/",
        "subtitle": "",
        "content": "AGI -&nbsp;&nbsp;\"Nelle ultime ore è stato minacciato di morte il Ministro Nordio> ed è stata imbrattata la sede della Rappresentanza italiana presso l'UE a Bruxelles> con scritte inneggianti a Cospito. Solidarietà al Guardasigilli e al personale della sede. Lo Stato è al loro fianco e non arretra\". Lo scrive sui social la Presidente del Consiglio Giorgia Meloni.> \nE intanto il legale di Cospito rilancia l'allarme sulle condizioni di salute dell'anarchico.&nbsp;\"Rimette tutto quello che prende, sono molto preoccupato perché le sue condizioni stanno peggiorando\". Lo ha detto in collegamento audio il suo avvocato, Flavio Rossi Albertini,&nbsp;intervenendo al presidio degli anarchici davanti al Comune di Milano.&nbsp; \nRossi Albertini dice di non vedere un'evoluzione positiva nelle condizioni di salute dell'anarchico. \"Dal mio punto di vista - dice in collegamento audio col presidio davanti al Comune di Milano - è in corso un tentativo di calmare la tensione sociale >e sono state diffuse notizie, come quella degli yogurt che mangia, a questo scopo\". Le sue condizioni sono \"estremamente drammatiche>\" anche perché, spiega, dopo un digiuno così lungo quello che assume non riesce a trattenerlo\".&nbsp; \nMa da ambienti giudiziari arrivano notizie diverse. Il quadro generale di Alfredo Cospito non sarebbe in peggioramento>. Lo riferiscono all'AGI fonti giudiziarie. \"I valori si stanno stabilizzando e c'è anche l'ipotesi, da valutare, che possa tornare in carcere>\". \nNel frattempo per domani sono in programma almeno tre manifestazioni a Roma> per sostenere la causa di Alfredo Cospito. E nella Capitale è stata innalzata la sicurezza&nbsp;attorno a obiettivi e luoghi sensibili per domani sera quando gli anarchici dovrebbero incontrarsi in tre luoghi diversi della città&nbsp;per protestare contro la detenzione di Cospito al 41 bis e l'ergastolo ostativo>. Gli appuntamenti sarebbero a Campo Dei Fiori, Largo Argentina e Piazza Trilussa alle ore 19. >Secondo quanto si apprende, sotto la lente degli investigatori del Nucleo informativo dei carabinieri e dei poliziotti della Digos anche tutti i social e account di area anarchica.&nbsp;",
        "ranked": 9,
        "placed": "Cronaca",
        "epoch": 1676727923.8527873,
        "language": "IT",
        "source": "AGI"
    },
    {
        "title": "Accoltellamento nel Milanese scaturito da lite per precedenza ",
        "date_raw": "Fri, 17 Feb 2023 17:05:36 GMT",
        "date": "2023-02-17",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-17/accoltellamento-nel-milanese-scaturito-da-lite-per-precedenza-20153474/",
        "subtitle": "",
        "content": "AGI - Una mancata precedenza in ingresso a una rotonda ha innescato&nbsp;la lite culminata con un'aggressione a colpi di coltello stamane, nel Milanese. La vittima, un italiano di 52 anni, è stata trasportata al Pronto Soccorso dell'Ospedale Niguarda di Milano. \nAl momento non è in pericolo di vita. L'aggressore, un 55enne incensurato, è stato subito bloccato e messo in sicurezza dai militari ed è&nbsp;in caserma per accertamenti. Trovata e sequestrata l'arma: un coltello a serramanico, con lama di circa 10 centimetri.&nbsp;",
        "ranked": 10,
        "placed": "Cronaca",
        "epoch": 1676727923.8527884,
        "language": "IT",
        "source": "AGI"
    }
]
