[
    {
        "title": "Il 'finto parente' che portava via soldi e gioielli agli anziani",
        "date_raw": "Tue, 31 Jan 2023 12:57:54 GMT",
        "date": "2023-01-31",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-31/anziani-truffati-in-liguria-da-finti-parenti-9-arresti-19888671/",
        "subtitle": "",
        "content": "AGI - Nove polacchi, specializzati nelle truffe ai danni di anziani>, sono stati arrestati dai carabinieri del Nucleo investigativo di Genova, in collaborazione con Europol e le forze di polizia tedesche e polacche, in esecuzione di mandati di arresto europeo emessi dalla Procura genovese d'intesa con Eurojust. Durante l'indagine sono state arrestate per truffa e ricettazione 17 persone, di cui cinque in flagranza a Genova, e denunciate&nbsp;33, tutte polacche e tedesche di origine Rom, che agivano con la tecnica del 'finto parente>'. \nAgli indagati sono attribuite 56 truffe avvenute in Liguria e Lombardia>. Sono stati recuperati circa 70 mila euro, 7 chili di monili in oro per un valore di circa 400 mila euro, e numerosi orologi di pregio per oltre complessivi euro 150 mila. Parte della refurtiva è stata già restituita a 16 anziani>, in particolare liguri e lombardi, vittime non solo di un danno patrimoniale ma soprattutto affettivo e psicologico, considerando che spesso i preziosi sottratti costituivano ricordi di parenti o coniugi defunti, e il denaro contante il patrimonio di una vita di lavoro. \nGli indagati si avvalevano di un modus operandi consolidato, basato su un preventivo contatto telefonico da parte di 'centralinisti' (dislocati in Polonia) con la vittima, a casa della quale si presentavano i complici a prelevare denaro e monili in oro. Gli autori di questa tipologia di truffe, denominate 'del finto nipote/parente', nel corso della telefonata convincevano le vittime >di essere un parente che richiedeva con urgenza denaro e preziosi per coprire spese legali conseguenti a incidenti stradali (anche mortali) o necessarie per acquistare costosi medicinali per guarire dal Covid o per pagare altre costose cure mediche improvvise. \nPer avvalorare quanto detto, i truffatori facevano parlare la vittima, sempre telefonicamente, anche con un finto carabiniere/poliziotto> che confermava quanto detto dal falso parente o dal finto medico. I presunti autori operavano su tutto il nord Italia e trasportavano poi i proventi delle truffe in Polonia e in Germania, Stati dove tale fenomeno è molto sentito, per cui è stata importante la collaborazione con quelle forze di polizia. Gli stessi utilizzavano corrieri per il trasporto, uno dei quali, su segnalazione dei carabinieri, veniva fatto fermare in Germania, vicino Monaco di Baviera, e trovato in possesso di quasi 2 chili di monili in oro, parte dei quali provento di truffe avvenute in provincia di Varese.",
        "ranked": 1,
        "placed": "Cronaca",
        "epoch": 1675170023.3894022,
        "language": "IT",
        "source": "AGI"
    },
    {
        "title": "\"Si è scelto di far morire Cospito, invece dopo il mio sciopero della fame la politica intervenne\"",
        "date_raw": "Tue, 31 Jan 2023 12:51:56 GMT",
        "date": "2023-01-31",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-31/sergio-segio-cospito-politica-sciopero-fame-terrorista-ex-19887066/",
        "subtitle": "",
        "content": "AGI&nbsp; – Nel settembre del 1989, l'ex terrorista e leader di ‘Prima Linea' Sergio Segio venne trasferito&nbsp;dopo dieci giorni di digiuno dal carcere di Torino, dove scontava una condanna a 29&nbsp;anni, all'ospedale Molinette. Protestava&nbsp;contro la decisione del magistrato di Sorveglianza di non concedergli il permesso di lavoro esterno> perché aveva espiato troppa poca pena. \n“Feci uno sciopero totale della fame che mi portò al ricovero&nbsp;in gravi&nbsp;condizioni>&nbsp;per un'insufficienza renale nel reparto speciale delle Molinette dove peraltro la situazione&nbsp;era peggiore&nbsp;di quella&nbsp;del braccio speciale torinese\" ricorda all'AGI Segio che, espiata&nbsp;la sua pena, avviò una riflessione critica >su quegli anni ed è attivo da quando è libero nel volontariato&nbsp;anche coi carcerati. \n\"Dopo un incontro del comitato che solidarizzava con me&nbsp; formato da parlamentari, docenti, sindacalisti&nbsp;con l'allora ministro della Giustizia Giuliano&nbsp;Vassalli, il magistrato mi concesse di accedere al lavoro all'esterno col 'Gruppo Abele', come tutti gli altri\".&nbsp; \n<h2>\"Il trasferimento di Cospito è solo uno scarico di responsabilità\"</h2> \n\"La&nbsp;decisione del trasferimento di Cospito a Opera credo invece che vada letta più come precauzione burocratica e scarico di responsabilità >di fronte all'esito incombente della morte che non come provvedimento ispirato a considerazioni umanitarie.&nbsp;Si abbia almeno il coraggio di chiamare le cose con il loro nome. Se si è scelto di far morire il detenuto Cospito, come ormai è evidente,> ce ne si assuma apertamente la responsabilità&nbsp;politica e disumana”. \nCome per l'anarchico che si astiene dal cibo da oltre cento giorni contro il 41 bis,&nbsp;anche nel suo&nbsp;caso fu promossa una raccolta firme a sostegno dell'astensione dal cibo&nbsp;a cui aderirono diversi parlamentari di tutti i partiti, dal Pci alla Dc, &nbsp;sindacalisti, giuristi e, tra gli altri, il sociologo Luigi Manconi oggi tra i più attivi&nbsp;anche nel sostegno all'iniziativa di&nbsp;Cospito. \n<h2>\"La sua lotta va oltre i reati e l'ideologia\"</h2> \nSecondo Segio, il merito principale dell'anarchico, condannato in via definitiva per la gambizzazione di un manager dell'Ansaldo e in attesa di giudizio per l'esplosione di due ordigni in una caserma, è aver fatto diventare di dominio pubblico il tema del 41 bis. “Bisogna essergli grati >perché ha posto, o se preferiamo imposto, all'attenzione delle forze politiche e a tutti i cittadini una questione rimossa che invece, pur riguardando un numero relativamente ristretto di persone (749), è fondamentale per chiunque abbia a cuore lo Stato di diritto e, in definitiva, la stessa democrazia. Non credo debba importare quale sia la logica che lo ha mosso in questa decisione né quali siano i suoi reati e la sua ideologia. Ciò che conta è che lo sta facendo mettendo in gioco la sua vita”.> \n<h2>\"La politica dei miei tempi era meno insensibile\"</h2> \nSegio evoca la Corta Europea dei Diritti dell'Uomo “che ha equiparato alla tortura questo sistema”. “Nella sua applicazione concreta e nella ratio lo è e, mi permetto di dire pour cause, conoscendo e avendo patito per molti anni il regime di isolamento e di carcere speciale antesignano del 41 bis che allora si chiamava articolo 90. >Il 41 bis è un sistema votato a spezzare le persone> per umiliarle e ucciderle progressivamente”. \nTuttavia vede “enormi distanze” tra l'epoca del suo digiuno e quella di Cospito “perché la stagione sanguinosa delle armi era temporalmente ancora ravvicinata e toccava personalmente decine di migliaia di persone, per la maggior sensibilità democratica presente nella società, perché il sistema carcere non era ancora del tutto ingessato in una logica di emergenza infinita, perché la classe politica era meno insensibile alle ragioni del diritto”. Rievoca che all'epoca il Guardasigili Giuliano Vasssalli >“accettò di incontrare una delegazione del comitato che solidarizzava con quello sciopero della fame, tra cui padre Davide Turoldo e don Luigi Ciotti, e prese impegni per risolvere la situazione”. \n<h2>\"Il ministro si sta&nbsp;voltando&nbsp;dall'altra parte\"</h2> \nSegio è molto critico con l'approccio al tema del 41 bis degli ultimi ministri: “In Italia si preferisce fare come le proverbiali tre scimmiette: non si vuole sapere, non si vuole dire, non si vuole chiamare le cose col loro nome. &nbsp;E così l'attuale ministro della Giustizia può serenamente voltarsi dall'altra parte, così come il suo predecessore, di opposta parte politica, ha potuto distrattamente firmare> il decreto di Cospito al 41 bis. Regime cui è stato sottoposto dopo avere già scontato 9 anni di carcere ‘normale'. E già solo questo rivela che quel sistema non serve a fare ciò che la norma dichiara, interrompere i collegamenti con l'organizzazione criminale, ma serve come vendetta”.&nbsp;",
        "ranked": 2,
        "placed": "Cronaca",
        "epoch": 1675170023.389405,
        "language": "IT",
        "source": "AGI"
    },
    {
        "title": "Il Papa aspettava \"da un anno\" il viaggio in Congo: \"Sarà bellissimo\"",
        "date_raw": "Tue, 31 Jan 2023 12:23:35 GMT",
        "date": "2023-01-31",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-31/papa-viaggio-di-pace-e-riconciliazione-in-congo-e-sud-sudan-19882199/",
        "subtitle": "",
        "content": "AGI -&nbsp;\"Buongiorno e benvenuti tutti. E grazie per accompagnarmi in questo viaggio\": Papa Francesco si rivolge ai giornalisti sul volo verso Kinshasa per un saluto. Un viaggio che \"aspettavo da un anno, un viaggio bello\", ha detto il Pontefice sottolineando che l'intenzione era di raggiungere anche Goma \"ma con la guerra non si puo' andare\" e quindi si prevedono solo le tappe a Kinshasa e Giuba.<br> \"Grazie per stare qui con me, per stare tutti insieme\", ha detto il Papa, \"grazie per il vostro lavoro che e' tanto buono e aiuta tanto per far arrivare alla gente che si interessa del viaggio, le immagini, e anche i pensieri e le riflessioni vostre sul viaggio. Grazie tante\", ha concluso Francesco. \nQuello del Pontefice è un&nbsp;pellegrinaggio di pace, per promuovere la riconciliazione.>&nbsp;In Sud Sudan&nbsp;sarà il Primo Pontefice a recarvisi (in Repubblica Democratica del Congo andò due volte Giovanni Paolo II nell'80 e nell'85) e la visita avrà una forte connotazione ecumenica. Insieme al Pontefice anche l'arcivescovo di Canterbury Justin Welby, e il moderatore della Chiesa di Scozia Iain Greenshields. \nQuesta mattina, prima di lasciare Casa Santa Marta> e dirigersi all'aeroporto, Papa Francesco ha incontrato una decina di migranti e rifugiati >dalla Repubblica Democratica del Congo e dal Sud Sudan,&nbsp;accolti e sostenuti, con le loro famiglie, dal Centro Astalli. Con loro era il Prefetto del Dicastero per la Carità, il Cardinale Konrad Krajewski.&nbsp; \nPoi la partenza dall'Aeroporto di Fiumicino alla volta della capitale della Repubblica Democratica del Congo Kinshasa.&nbsp;L'arrivo alle 15, dove, all'aeroporto internazionale N'djili, Francesco sarà accolto dal&nbsp;Nunzio Apostolico monsignor Ettore Balestrero, dall'Ambasciatore Straordinario&nbsp;e dal primo ministro&nbsp;Jean-Michel Sama Lukonde Kyenge, con il quale&nbsp;si intratterà nella Vip Lounge per un breve incontro. Poi il trasferimento al&nbsp;Palais de la Nation - residenza ufficiale del presidente della Repubblica Felix Tshisekedi Tshilombo>, conosciuto anche come “Fatshi” -&nbsp;situato a La Gombe, a nord di Kinshasa, sulle rive del fiume Congo. Dopo la visita di cortesia, il primo intervento pubblico di Francesco, l'incontro con le&nbsp;autorità, la società civile e il corpo diplomatico. Al termine il trasferimento alla Nunziatura apostolica. \nDomani, alle 9:30 il Papa celebrerà all'aeroporto la messa,&nbsp;secondo il Messale romano per le diocesi dello Zaire, per la pace e la giustizia. La celebrazione eucaristica sarà in francese e in lingala.&nbsp;Nel pomeriggio sono previsti presso la Nunziatura apostolica due incontri: il primo con le vittime della violenza in corso nell'est del Paese, nel quale vi sarà l'assunzione dell'impegno a perdonare da parte delle vittime presenti, e poi con i rappresentanti di alcune opere caritative (Telema Ongenge, Lebbrosi dell'ospedale del la Rive, Associazione Fasta, Centro Dream, Sordomuti del villaggio Bondeko, ciechi delle Scuole di Petite Flamme del Movimento dei Focolari e Monache Trappiste di Mvanda).&nbsp; \nGiovedì&nbsp;2 febbraio il Pontefice incontrerà i giovani e i catechisti allo Stadio dei Martiri di Pentecoste.> Al termine, nella Nunziatura apostolica, si svolgerà la visita del primo ministro&nbsp;Sama Lukonde Kyenge. Nel pomeriggio, nella Cattedrale di Notre-Dame du Congo, o semplicemente Cattedrale di Kinshasa, alle 16:30, l'incontro&nbsp;di preghiera con i sacerdoti, i diaconi, i consacrati, le consacrate e i seminaristi. Infine, in Nunziatura i svolgerà in privato il consueto dialogo con i Gesuiti presenti nel Paese.&nbsp; \nVenerdì 3 febbraio Papa Francesco, dopo un incontro con i vescovi della Cenco, la Conferenza Episcopale Nazionale del Congo>, che riunisce i vescovi delle 48 circoscrizioni ecclesiastiche del Paese,&nbsp;si trasferirà nella capitale del Sud Sudan, Giuba.> Prima del decollo, Francesco si fermerà nella Vip Lounge dell'aeroporto Internazionale di Kinshasa con il presidente della Repubblica per un incontro privato> di alcuni minuti. La partenza per il Sud Sudan è prevista per le 10:40. L'arrivo alle 15 (le 14 ora italiana). Con Francesco ci saranno&nbsp;l'arcivescovo di Canterbury Justin Welby e il moderatore dell'assemblea generale della Chiesa di Scozia Iain Greenshields. Francesco, all'aeroporto di Giuba, sarà accolto dal presidente della Repubblica del Sud Sudan&nbsp;Salva Kiir Mayardit. Dopo un breve colloquio nella Vip Lounge, il trasferimento al Palazzo Presidenziale,&nbsp;residenza ufficiale del Presidente della Repubblica per la visita di cortesia.&nbsp; \nSempre nel Palazzo presidenziale avrà luogo, a seguire, l'incontro&nbsp;con i vicepresidenti della Repubblica>: Riek Machar Teny Dhurgo (SPLM-IO), James Wani Igga (SPLM), Taban Deng Gai (SPLM-IO), Rebecca Nyandeng Garang De Mabior, moglie di John Garang, e Hussein Abdelbagi (South Sudan Opposition Alliance). Al termine l'incontro&nbsp;con le autorità, la società civile e il corpo diplomatico presso il giardino del Palazzo presidenziale. \nSabato 4 febbraio Papa Francesco alle 9 (le 8 in Italia), nella Cattedrale di Santa Teresa o Cattedrale di Giuba, incontrerà&nbsp;i vescovi, i sacerdoti, i diaconi, i consacrati, le consacrate e i seminaristi. Al termine, in Nunziatura, l'incontro privato con i membri della Compagnia di Gesù. Nel pomeriggio, alle 16:30 (15:30 in Italia) l'incontro con gli sfollati interni nella Freedom Hall,&nbsp;accanto al Mausoleo “John Garang\", dove poi si svolgerà alle 18 (17 in Italia)la preghiera ecumenica. Domenica 5 febbraio, alle 8:45 ora locale, Francesco celebrerà, sempre nel Mausoleo \"John Garang\" la Santa messa, >al termine della quale è previsto il trasferimento all'aeroporto di Giuba per il rientro a Roma. Dopo la cerimonia di congedo, il decollo è previsto alle 11:30 locali. L'arrivo a Roma Fiumicino alle 17:15.",
        "ranked": 3,
        "placed": "Cronaca",
        "epoch": 1675170023.3894062,
        "language": "IT",
        "source": "AGI"
    },
    {
        "title": "Ucciso per uno scambio di persone, emerge una nuova pista nell'agguato di Alatri ",
        "date_raw": "Tue, 31 Jan 2023 12:11:48 GMT",
        "date": "2023-01-31",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-31/agguato-alatri-piu-sospettati-per-la-sparatoria-19883618/",
        "subtitle": "",
        "content": "AGI - La vita del giovane&nbsp;Thomas Bricca potrebbe essersi spezzata per un tragico&nbsp;scambio di persone. Questa, secondo quanto apprende l'AGI, l'ultima pista battuta dagli inquirenti che stanno indagando sull'agguato di ieri sera ai danni di un diciottenne ad Alatri, nel frusinate, raggiunto da un colpo di pistola alla testa mentre si trovava insieme agli amici a Largo Cittadini, nei pressi di un bar frequentato da giovanissimi. Thomas , studente dell'Istituto Sandro Pertini di Alatri, è stato sottoposto a un delicatissimo intervento chirurgico nella notte all'ospedale San Camillo di Roma, dove era stato trasportato in eliambulanza. I medici del nosocomio romano lo hanno dichiarato 'clinicamente morto', il proiettile ha centrato, infatti, una parte del cervello>. \nI carabinieri di Alatri e del comando provinciale di Frosinone hanno ascoltato per tutta la notte i testimoni presenti alla sparatoria e acquisito le immagini delle telecamere di sorveglianza della zona per far luce su quanto avvenuto. A sparare sarebbe stato un individuo giunto in sella ad uno scooter T-Max guidato da un complice. Nessuno dei testimoni è riuscito a riconoscere i due uomini visto che indossavano dei caschi integrali. \nTra le varie ipotesi al vaglio degli investigatori ci sarebbe anche quella di una 'vendetta' seguita ad una rissa avvenuta nei giorni precedenti>. Proprio il sindaco di Alatri, Maurizio Cianfrocca, che questa mattina è andato a Frosinone per partecipare ad una riunione per l'ordine e la sicurezza pubblica convocata d'urgenza dal prefetto Ernesto Liguori, aveva lanciato l'allarme per le risse avvenute nel paese tra giovani nel fine settimana e chiesto l'intervento delle forze dell'ordine. \n\"Considerate le risse avvenute nel centro storico nel fine settimana, avevo sentito e scritto al Comando dei Carabinieri di Alatri - ha scritto su Facebook il sindaco Cianfrocca - chiedendo maggiori controlli al fine di assicurare l'incolumità&nbsp;e la serenità&nbsp;della cittadinanza intera, che ha pieno diritto di vivere la città&nbsp;in piena sicurezza\". \n; \nMa gli investigatori non escludono, al momento, che la vittima possa essere stata colpita per errore, magari per uno scambio di persona e che l'azione punitiva faccia parte di una 'guerra tra bande'. L'agguato di ieri seri ha riportato alla memoria l'omicidio di Emanule Morganti,><a href=\"https://www.agi.it/cronaca/alatri_emanuele_morganti_massacro_piste_mir_frosinone-1677005/news/2017-04-12/\"> il ventenne ucciso proprio ad Alatri nella notte tra il 26 e il 27 marzo del 2017</a>, a calci e pugni dopo un alite con un gruppo di giovani che avevano rivolto degli apprezzamenti alla sua fidanzata all'interno di un locale. \n<h2>\"Una tragedia annunciata\"</h2> \nMa per gli amici di Bricca quella di lunedì sera è una tragedia annunciata. All'arrivo al pronto soccorso del San Benedetto di Alatri, i compagni della vittima hanno dato sfogo alla loro rabbia. \"è ora che questi la smettano, ci facciamo vendetta da soli>. Procuratevi un ferro (pistola nel gergo criminale, ndr)\", queste le parole pronunciate da uno degli amici più&nbsp;stretti del ragazzo che è stato dichiarato <a href=\"https://www.agi.it/cronaca/news/2023-01-30/sparatoria-in-un-bar-nel-frusinate-gravissimo-un-diciottenne-19878668/\">clinicamente morto</a>>. \nThomas, 18 anni compiuti da poco e grande tifoso della Roma, frequentava l'Istituto Superiore 'Sandro Pertini' della cittadina ernica e poco fa, sul balcone dell'istituto, è stato appeso uno striscione: \"Thomas ti amiamo e sempre noi...\".&nbsp; \n<h2>La rabbia del padre: \"Dio perdona, io no\"</h2> \nPaolo Bricca, padre di Thomas, in un post pubblicato sulla sua pagina social grida vendetta. \"Figli di p....na mi avete spezzato il cuore. Bastardi, tossici di m...a. Dio perdona, io no\". L'uomo, titolare di una rivendita di motociclette, è&nbsp;molto noto ad Alatri.&nbsp; \n<h2>Un colpo quasi impossibile</h2> \nÈ stato un colpo quasi 'impossibile' ad aver colpito Bricca, un colpo esploso dalla sella di uno scooter posizionato nel parcheggio sottostante, più basso di circa 5 metri rispetto al piano dove era posizionato&nbsp;il diciottenne. Vicino a lui c'erano anche quattro amici rimasti illesi. Invece, in linea d'aria, tra il luogo dal quale sarebbe partito il proiettile e il giovane ci sarebbero oltre 20 metri. \nNon solo. Sulla traiettoria di tiro ci sono anche delle ringhiere che i colpi non hanno toccato. Da aggiungere che Thomas era in una zona buia. Un 'colpo' quasi impossibile dunque che però ha preso alla testa Bricca che ora lotta tra la vita e la morte in ospedale. I carabinieri, in queste ore, stanno setacciando le immagini delle telecamere della zona per individuare la via usata dagli aggressori per la fuga.",
        "ranked": 4,
        "placed": "Cronaca",
        "epoch": 1675170023.3894074,
        "language": "IT",
        "source": "AGI"
    },
    {
        "title": "Un cappuccino può avere un effetto antinfiammatorio",
        "date_raw": "Tue, 31 Jan 2023 12:07:44 GMT",
        "date": "2023-01-31",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-31/salute-caffe-con-il-latte-puo-avere-effetto-antinfiammatorio-19886995/",
        "subtitle": "",
        "content": "AGI - Una semplice tazza di caffè con latte potrebbe avere un effetto antinfiammatorio sul nostro organismo. A suggerirlo, sono primi risultati di un nuovo studio dell'Università&nbsp;di Copenaghen che sperano di poter studiare gli effetti sulla salute degli esseri umani. Il segreto, dicono i ricercatori, starebbe negli antiossidanti noti come polifenoli>. Questo gruppo di antiossidanti, che si trovano nell'uomo, nelle piante, nella frutta e nella verdura, è utilizzato anche dall'industria alimentare per rallentare l'ossidazione e il deterioramento della qualità degli alimenti e quindi evitare sapori sgradevoli e irrancidimento. \nI polifenoli sono anche noti per essere salutari per l'uomo, poiché aiutano a ridurre lo stress ossidativo nel corpo >che dà origine all'infiammazione. Ma ancora pochi studi hanno studiato cosa succede quando i polifenoli reagiscono con altre molecole, come le proteine mescolate negli alimenti che poi consumiamo. In questo nuovo studio, i ricercatori del Dipartimento di Scienze dell'Alimentazione, in collaborazione con i ricercatori del Dipartimento di Scienze Veterinarie e Animali dell'Università&nbsp;di Copenaghen, hanno studiato come si comportano i polifenoli quando combinati con gli amminoacidi,> i mattoni delle proteine. \"Nello studio, dimostriamo che quando un polifenolo reagisce con un amminoacido, il suo effetto inibitorio sull'infiammazione nelle cellule immunitarie viene potenziato. Pertanto, è chiaramente immaginabile che questo cocktail possa anche avere un effetto benefico sull'infiammazione negli esseri umani\", afferma la professoressa Marianne Nissen Lund del Dipartimento di scienze alimentari, che ha diretto lo studio appena pubblicato sul Journal of Agricultural and Food Chemistry.> \nPer studiare l'effetto antinfiammatorio della combinazione di polifenoli e proteine, i ricercatori hanno applicato l'infiammazione artificiale alle cellule immunitarie. Alcune cellule hanno ricevuto varie dosi di polifenoli che avevano reagito con un amminoacido, mentre altre hanno ricevuto solo polifenoli nelle stesse dosi. Un gruppo di controllo non ha ricevuto nulla. I ricercatori hanno osservato che le cellule immunitarie trattate con la combinazione di polifenoli e amminoacidi erano due volte più efficaci nel combattere l'infiammazione rispetto alle cellule a cui erano stati aggiunti solo polifenoli. Precedenti studi dei ricercatori hanno dimostrato che i polifenoli si legano alle proteine nei prodotti a base di carne, latte e birra.&nbsp; \nIn un altro nuovo studio hanno testato se le molecole si legano tra loro anche in una bevanda al caffè&nbsp;con il latte. I chicchi di caffè, infatti, sono ricchi di polifenoli, >mentre il latte è ricco di proteine. \"Il nostro risultato dimostra che la reazione tra polifenoli e proteine avviene anche in alcune delle bevande al caffè&nbsp;con il latte che abbiamo studiato. In effetti, la reazione avviene così&nbsp;rapidamente che è stato difficile evitarla in tutti gli alimenti che abbiamo studiato finora\", afferma Marianne Nissen Lund. \nPertanto, non è difficile immaginare che la reazione e l'effetto antinfiammatorio potenzialmente benefico si verifichino anche quando vengono combinati altri alimenti costituiti da proteine e frutta o verdura. \"Posso immaginare che qualcosa di simile accada, ad esempio, in un piatto di carne con verdure o in un frullato, se ti assicuri di aggiungere proteine come latte o yogurt\", afferma Marianne Nissen Lund. \nSia l'industria che la comunità&nbsp;della ricerca hanno preso atto dei principali vantaggi dei polifenoli. Pertanto, stanno lavorando su come aggiungere le giuste quantità&nbsp;di polifenoli negli alimenti per ottenere la migliore qualità. I nuovi risultati della ricerca sono promettenti anche in questo contesto: \"Poiché gli esseri umani non assorbono così tanti polifenoli, molti ricercatori stanno studiando come incapsulare i polifenoli in strutture proteiche che migliorano il loro assorbimento nel corpo. Questa strategia ha l'ulteriore vantaggio di potenziare gli effetti antinfiammatori dei polifenoli\", spiega Marianne Nissen Lund.",
        "ranked": 5,
        "placed": "Cronaca",
        "epoch": 1675170023.3894088,
        "language": "IT",
        "source": "AGI"
    },
    {
        "title": "Nordio: “Il 41 bis è indispensabile e non si tocca”",
        "date_raw": "Tue, 31 Jan 2023 11:32:00 GMT",
        "date": "2023-01-31",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-31/nordio-caso-cospito-41bis-non-si-tocca-19885954/",
        "subtitle": "",
        "content": "AGI - “In questo momento storico il 41 bis è indispensabile>, è necessario mantenerlo e non può essere messo in discussione. Non si tocca, è auspicabile semmai che venga ridotto di fatto con un mutamento di atteggiamento da parte di chi vi è sottoposto”: il&nbsp;ministro della Giustizia, Carlo Nordio>, all'indomani del Consiglio dei ministri sul caso di Alfredo Cospito -&nbsp;>l'anarchico in sciopero della fame da oltre mesi - ribadisce la linea del governo sul carcere duro.&nbsp; \nPer il Guardasigilli “l'ondata di violenze, gesti vandalici e intimidazioni da un lato&nbsp;dimostra che il legame tra il &nbsp;detenuto e i suoi compagni all'esterno rimane, e ciò tenderebbe a giustificare il 41 bis, dall'altro” è la prova che \"lo Stato non può venire minimamente a patti, essere intimidito o dare cenno di esserlo>”. \nLo sciopero della fame> \"non incide sul 41 bis>, le condizioni di detenzione non cambiano. Se lo facessimo, potremmo trovarci domani con centinaia di mafiosi al 41 bis che fanno lo stesso mettendo lo Stato di fronte a certe condizioni”, ha rilevato ancora il ministro della Giustizia.&nbsp; \n<h2>\"Il trasferimento di Cospito non è&nbsp;un cedimento dello Stato\"&nbsp;</h2> \nCertezza della pena e il diritto alla salute. “La salute di ogni detenuto per noi è un principio sacro e inderogabile>. Ma il trasferimento di Cospito> &nbsp;- ha chiarito Nordio - non segna alcun cedimento dello Stato>, è solo il riconoscimento che una cosa è la doverosa espiazione della pena, un'altra la tutela della sicurezza pubblica e un'altra ancora la tutela assoluta della salute, che va sempre garantita”. \n<h2>Tajani: \"Stato non si piega\"</h2> \nSul caso Cospito è intervenuto anche Antonio Tajani>. \"Si è orchestrata una campagna internazionale anarchica contro le istituzioni e contro i beni<br> privati. Lo Stato> &nbsp;- sono le parole del ministro degli Esteri - reagisce con la forza della legge alla violenza di chi ha attaccato beni privati e pubblici in Italia e all'estero\" \"non si piega alle minacce e ai ricatti della violenza>, da qualsiasi gruppo arrivino”.&nbsp; &nbsp;&nbsp;<br> Tajani ha assicurato che \"è stato innalzato il livello della sicurezza\" in tutte le strutture diplomatiche e sollecitata una maggiore protezione anche della Farnesina. \n<h2>Piantedosi: \"Rischio ricompattamento anarchici-antagonisti</h2> \nIl ministro dell'Interno&nbsp;si è soffermato sulle possibili&nbsp;convergenze tra la galassia degli anarchici e quella degli antagonisti in una eventuale lotta comune contro il carcere duro. “Il&nbsp;rischio di ricompattamento con frange diverse esiste>, e non è nuovo: anche nella manifestazione dell'altra sera a Roma&nbsp; - ha spiegato Matteo Piantedosi - accanto agli &nbsp;anarchici c'erano &nbsp;componenti della galassia antagonista. Ma ripeto, il rischio di una saldatura anche solo occasionale, della condivisione di una battaglia identitaria c'è' e viene attentamente monitorato”.",
        "ranked": 6,
        "placed": "Cronaca",
        "epoch": 1675170023.3894103,
        "language": "IT",
        "source": "AGI"
    },
    {
        "title": "L'Abruzzo è diventata una delle aree più fredde di tutta Europa",
        "date_raw": "Tue, 31 Jan 2023 10:41:18 GMT",
        "date": "2023-01-31",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-31/abruzzo-tra-regioni-piu-fredde-europa-19885029/",
        "subtitle": "",
        "content": "AGI - Con i suoi quasi 25 gradi sottozero l'altopiano dei Piani di Pezza, in Abruzzo, nella giornata di lunedì 30 gennaio è entrato a pieno titolo nel novero delle realtà più fredde d'Europa. Seguita a ruota con i suoi - 21 gradi&nbsp;da Piano delle Cinque Miglia, queste glaciali località&nbsp;d'Abruzzo relegano, di fatto, la regione dei parchi a capitale del freddo del vecchio continente. \nEppure lo aveva detto il meteorologo Stefano Bernardi e puntualmente si è avverato. L'effetto Albedo, che caratterizza&nbsp;il territorio innevato di questi&nbsp;freddi altipiani, ha fatto da volano alla <a href=\"https://www.agi.it/cronaca/news/2023-01-31/meteo-tempo-stabile-anticiclone-ma-rischio-gelo-est-19883950/\">macchina del gelo</a>. All'orizzonte ora c'è&nbsp;la possibilità, a causa di un incalzante blocco alto-pressorio atlantico e di un fenomeno denominato stratwarming, di una replica di questo&nbsp;freddo così intenso. \nSecondo le prime proiezioni, effettuate dallo stesso Bernardi,&nbsp;non si escluderebbe neanche nuovo episodio di gelo ancor più&nbsp;eclatante visto il progredire della stagione invernale. Una condizione così estrema potrebbe&nbsp;verificarsi intorno alla fine della prima decade di febbraio.&nbsp;&nbsp;",
        "ranked": 7,
        "placed": "Cronaca",
        "epoch": 1675170023.3894117,
        "language": "IT",
        "source": "AGI"
    },
    {
        "title": "Assalto alla Cgil, condannati Toia e Passerini",
        "date_raw": "Tue, 31 Jan 2023 10:16:58 GMT",
        "date": "2023-01-31",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-31/assalto-cgil-altre-2-condanne-in-abbreviato-19884164/",
        "subtitle": "",
        "content": "AGI - Due condanne in abbreviato per l'assalto alla sede della Cgil di Corso d'Italia, a Roma, del 9 ottobre 2021. Lo ha deciso il gup della Capitale che ha inflitto sette anni e due mesi a Claudio Toia, >appartenente al gruppo ultras juventino 'Antichi valori' e considerato dagli inquirenti vicino al movimento di estrema destra Forza Nuova,> e cinque anni e mezzo a Mirko Passerini.> \nCon la sentenza emessa è stato anche accolto il patteggiamento a quattro anni e mezzo per Emiliano Esperto. Nell'inchiesta, coordinata dal procuratore aggiunto Michele Prestipino e dalla pm Gianfederica Dito, viene contestata la devastazione e il saccheggio in concorso.&nbsp;>",
        "ranked": 8,
        "placed": "Cronaca",
        "epoch": 1675170023.3894129,
        "language": "IT",
        "source": "AGI"
    },
    {
        "title": "Torna l'anticiclone e porta tempo stabile, ma il gelo arriverà dall'Est",
        "date_raw": "Tue, 31 Jan 2023 09:38:50 GMT",
        "date": "2023-01-31",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-31/meteo-tempo-stabile-anticiclone-ma-rischio-gelo-est-19883950/",
        "subtitle": "",
        "content": "AGI -&nbsp;Un robusto anticiclone si espande dall'Atlantico verso l'Europa occidentale, interessando in parte anche l'Italia dove riesce a portare condizioni meteo per lo più asciutte ma per la prossima settimana permane l'ipotesi di gelo in arrivo da est. >Sono gli ultimi aggiornamenti del Centro Meteo Italiano che mostrano condizioni di tempo asciutto anche per il primo weekend di febbraio quando però&nbsp;l'alta pressione potrebbe iniziare a muoversi più verso il nord Europa. \nI primi giorni di febbraio dovrebbero dunque vedere tempo stabile su gran parte della nostra Penisola con temperature che però saranno in media o localmente poco sotto. Aria fredda scende infatti verso l'Europa orientale e i Balcani interessando marginalmente anche il Mediterraneo centrale. \n<h2>Previsioni meteo per oggi</h2> \nAl Nord> Cieli sereni al mattino su tutti i settori mentre al pomeriggio avremo qualche innocuo addensamento in transito. In serata atteso un aumento della nuvolosità&nbsp;su tutti i settori, con isolate nevicate sulle Alpi centro-orientali dai 700 metri. \nAl Centro> Tempo stabile sia al mattino che al pomeriggio con cieli del tutto soleggiati. In serata non sono attese variazioni di rilievo, con nuvolosità irregolare attesa sulle Marche; copertura nuvolosa in aumento nelle ore notturne. \nAl Sud e sulle Isole&nbsp;>Al mattino isolate precipitazioni su Puglia meridionale, Calabria, Sicilia e Sardegna, variabilità asciutta altrove. Al pomeriggio tempo asciutto con cieli per lo più&nbsp;soleggiati; variabile sulle Isole Maggiori. In serata si rinnovano condizioni di tempo stabile con assenza prevalente di nuvolosità. Temperature minime e massime in generale rialzo.&nbsp; \n<h2>Previsioni meteo per domani</h2> \nAl Nord> Cieli sereni al mattino, ma con nebbie e nubi basse su Pianura Padana e Liguria. Al pomeriggio non sono previste variazioni di rilievo. In serata si rinnovano condizioni di tempo stabile con prevalenza di cieli sereni, nebbie e nubi basse ancora sugli stessi settori e locali nevicate sulle Alpi di confine fin verso i 600 metri. \nAl Centro> Tempo stabile sia al mattino che al pomeriggio con cieli soleggiati e locali addensamenti da nuvolosità&nbsp;bassa sulle regioni del versante tirrenico. In serata non sono attese variazioni di rilievo, con tempo stabile su tutte le regioni e prevalenza di cieli sereni, locali addensamenti tra Toscana e Lazio. \nAl Sud e sulle Isole&nbsp;>Al mattino tempo stabile su tutte le regioni con cieli sereni o poco nuvolosi. Al pomeriggio non sono previste variazioni di rilievo, locali addensamenti da nuvolosità&nbsp;bassa sulla Sardegna. In serata si rinnovano condizioni di tempo stabile con qualche disturbo nuvoloso sulle Isole Maggiori. Pioviggini nella notte sulla Sicilia. Temperature minime in lieve rialzo al Centro-Nord e in calo al Sud e sulle Isole, massime in lieve calo al Centro e stabili o in rialzo al Nord, al Sud e sulle Isole Maggiori.&nbsp;",
        "ranked": 9,
        "placed": "Cronaca",
        "epoch": 1675170023.3894143,
        "language": "IT",
        "source": "AGI"
    },
    {
        "title": "Falso mago minacciava i parrocchiani di pubblicare foto e video hot",
        "date_raw": "Tue, 31 Jan 2023 08:30:18 GMT",
        "date": "2023-01-31",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-31/violenza-sessuale-estorsioni-in-carcere-falso-guaritore-19882837/",
        "subtitle": "",
        "content": "AGI - Si presentava alle vittime come guaritore e le minacciava di pubblicare foto e video hot >per farsi consegnare il denaro. Il falso mago, di 44 anni>, di Alessandria della Rocca, in provincia di Agrigento>, è stato arrestato dai carabinieri, sulla base di un ordine di carcerazione messo dalla procura di Caltanissetta, perché&nbsp;condannato in via definitiva a 12 anni di reclusione> e 9 mila euro di multa per estorsione, truffa, rapina e violenza sessuale. L'uomo nel 2018 è stato arrestato dai carabinieri di Mussomeli al termine di un'indagine per estorsione nei confronti di una donna del posto. \nL'arrestato minacciava di pubblicare le fotografie e i video che lo ritraevano in atteggiamenti intimi con il padre della vittima. Le indagini avviate subito dopo l'arresto hanno permesso di scoprire una serie di gravi reati di cui l'uomo si era reso autore di analoghi fatti a Raffadali, Caltabellotta, Petina, Ribera e Galati Mamertino. Durante il processo è emerso che frequentando parrocchie e gruppi di preghiera>, il 'mago' riusciva ad allacciare rapporti con i componenti della locale comunità religiosa i quali venivano poi minacciati di pubblicare foto e video in atteggiamenti sessualmente espliciti. \nIn questo sistema criminale, l'uomo, con la complicità dei genitori (anche loro condannati in via definitiva), sfruttava la sua fama di occultista e guaritore generando nelle vittime la convinzione dell'esistenza di gravi pericoli che avrebbe potuto risolvere soltanto lui con preghiere e rituali. Stratagemma per farsi consegnare il denaro.&nbsp;",
        "ranked": 10,
        "placed": "Cronaca",
        "epoch": 1675170023.3894157,
        "language": "IT",
        "source": "AGI"
    }
]
