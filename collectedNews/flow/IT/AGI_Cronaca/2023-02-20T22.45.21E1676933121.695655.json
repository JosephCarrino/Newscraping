[
    {
        "title": "Da Viareggio a Putignano, il martedì grasso accende la penisola",
        "date_raw": "Mon, 20 Feb 2023 13:34:00 GMT",
        "date": "2023-02-20",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-20/da-viareggio-a-putignano-il-carnevale-accende-la-penisola-20184974/",
        "subtitle": "",
        "content": "AGI - Tutto pronto per i festeggiamenti del martedì grasso >che chiuderanno un Carnevale finalmente in presenza dopo due anni di 'quaresima' per il Covid. Si chiamano giorni 'grassi' perché, secondo la tradizione cristiana, durante il Carnevale si può mangiare e bere a volontà, prima del mercoledì selle ceneri da cui parte il conto alla rovescia per la Pasqua. In molte regioni&nbsp;chiudono addirittura le scuole a cavallo del martedì grasso: è il caso del Friuli Venezia Giulia, Trentino Alto Adige, Piemonte e Valle d'Aosta, Lombardia, Veneto, Sardegna, Abruzzo, Molise, Basilicata e Campania.> \nDa nord a sud sarà un tripudio di feste, maschere, carri, coriandoli, balli e musica. Fari puntati anzitutto su Venezia e Viareggio, gli appuntamenti più attesi.&nbsp;In laguna si chiude con le sfilate di Burano e quella di Zelarino con 700 figuranti. Nel pomeriggio a Piazza San Marco sarà presentata la Maria dell'edizione 2023> eletta tra le 12 Marie del Carnevale nelle sale apollinee della Fenice. Si tratta di giovani veneziane tra i 18 e 28 anni selezionate in base alle loro attività, interessi e passioni. Alle 15 sempre&nbsp;in Piazza San Marco sfileranno 15 abiti tradizionali cinesi, realizzati con la seta di Suzhou–Hanfu. \nA Viareggio è in programma la&nbsp;sfilata dei carri, il quinto corso mascherato di questo Carnevale che si svolgerà in notturna con uno show di luci e colori sul percorso dei viali a mare del comune della Versilia. \nA Roma l>a festa per il martedì grasso partirà dai portici di piazza Vittorio Emanuele dove, alle 15.30, sarà organizzato “il Carnevale romano”>, una visita guidata interattiva e teatralizzata con Penelope Filacchione e gli artisti di Argillateatri. Alle 16 a piazza Mignanelli gli artisti di strada animeranno l'evento “È arrivato il carnevale”. Sempre alle 16, ma sulla terrazza del mercato Trionfale, è previsto il concerto della Carnival Jazz Brass Band mentre alle 16.15, in piazza Santa Maria Liberatrice, si terrà il “Gran concerto di Carnevale”. Il programma si chiuderà, infine, alle 17.30 sulla terrazza del mercato Trionfale con l'ultimo laboratorio teatrale “Le Maschere”. \nDiversa la chiusura del Carnevale ambrosiano a Milano> che slitta come ogni anno al sabato successivo l'inizio della Quaresima, ossia il 25 febbraio. Tra le regioni più vivaci per le feste di Carnevale c'è la Puglia. A Putignano il martedì grasso sarò 'officiato' dalla madrina Mara Venier con il quarto corso mascherato alle 18,30&nbsp;(guidato da re Farinella, la maschera simbolo) e successivo funerale del Carnevale. \nTanti eventi anche in Campania: a Napoli c'è&nbsp;Sottencoppa>, il Carnevale Sonico che si svolgerà tra il&nbsp;MANN, il Museo Nazionale e la Galleria Principe di Napoli&nbsp;>con eventi gratuiti&nbsp;e con una grande rassegna musicale. A Villa Literno , nel Casertano, c'è il Carnevale del Mediterraneo con 1500 figuranti, carri allegorici alti fino a 15 metri. In Calabria il Carnevale di Trebisacce, in provincia di Cosenza, si conclude con il&nbsp;corteo di maschere e la premiazione della giuria per la maschera e il carro allegorico più bello. \nIn Sicilia >due degli appuntamenti più attesi sono per il Carnevale di&nbsp;Termini Imerese (\"U Carnalivari Tirminisi\")> che sarà concluso alle 21 dallo spettacolo musicale di&nbsp;Nino Frassica> &amp; Los Plaggers Band e quello di Acireale> con il duo comico Cristiano Distefano e Giovanni Caccamo.&nbsp; \nTornando al Nord, a Ivrea è in programma la terza e ultima giornata di battaglia delle arance seguito dal suggestivo 'abbruciamento degli scarli',> i pali rivestiti di erica secca con sulla cima un tricolore che viene bruciato al termine della celebrazione in segno rituale. \nIn Lombardia il martedì grasso si festeggia tra gli altri a Casalmaggiore, i>n provincia di Cremona, con&nbsp;sfilata di carri allegorici, gruppi mascherati e distribuzione di dolci tipici casalaschi. Oppure il Carnevale di Lavena Ponte Tresa&nbsp;&nbsp;maschere e carri.",
        "ranked": 1,
        "placed": "Cronaca",
        "epoch": 1676929522.3114727,
        "language": "IT",
        "source": "AGI"
    },
    {
        "title": "Vaccini anti Covid, crollano le somministrazioni di quarta e quinta dose",
        "date_raw": "Mon, 20 Feb 2023 13:11:04 GMT",
        "date": "2023-02-20",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-20/covid-gimbe-crollano-somministrazioni-quarta-e-quinta-dose-20184320/",
        "subtitle": "",
        "content": "AGI - Crollano >le somministrazioni della quarta (-31%) e della quinta dose (-22,4%) di vaccino anti-Covid.> È quanto emerge dall'ultimo monitoraggio settimanale della Fondazione Gimbe, in cui si rileva che sono 6,77 milioni le persone di età superiore a 5 anni che non hanno ricevuto nemmeno una dose di vaccino, di cui 6,43 milioni attualmente vaccinabili, pari all'11,2% della platea (dal 7,4% della Provincia autonoma di Trento al 14,7% della Provincia autonoma di Bolzano), e 0,34 milioni temporaneamente protette in quanto guarite dal Covid da meno di 180 giorni, pari allo 0,6% della platea (dallo 0,3% della Basilicata all'1,3% del Friuli Venezia Giulia). \nQuanto alla terza dose al 17 febbraio scorso risultavano essere 7,24 milioni le persone che non hanno ancora ricevuto la dose booster>, mentre, alla stessa data, sono state somministrate 5.946.113 quarte dosi, con una media mobile di 2.279 somministrazioni al giorno>, in calo rispetto alle 3.304 della scorsa settimana (-31%) \"numeri che documentano un crollo delle somministrazioni - afferma Nino Cartabellotta, presidente di Gimbe - che prosegue da oltre un mese\". In base alla platea ufficiale (19.119.772 di cui 13.060.462 over 60, 3.990.080 fragili e immunocompromessi, 1.748.256 di personale sanitario e 320.974 ospiti delle Rsa che non ricadono nelle categorie precedenti), il tasso di copertura nazionale per le quarte dosi è del 31,1%> con nette differenze regionali: dal 14% della Calabria al 44,6% del Piemonte. \nSulle quinte dosi, infine, ne sono state somministrate 466.880, con una media mobile di 1.576 somministrazioni al giorno, in calo rispetto alle 2.032 della scorsa settimana (-22,4%) e un trend in discesa iniziato a fine gennaio. In base alla platea ufficiale (n3.146.516 di cui 2.298.047 over 60, 731.224 fragili e immunocompromessi, 117.245 ospiti delle Rsa che non ricadono nelle categorie precedenti), il tasso di copertura nazionale per le quinte dosi è del 14,8% con nette differenze regionali: dal 5% della Campania al 28% del Piemonte. \nNegli ultimi 7 giorni continuano a scendere contagi (-8,3%), ricoveri ordinari (-7,5%) e terapie intensive (-5,5%)> ma aumentano nuovamente i decessi (+7,2%). È quanto emerge dal monitoraggio sul Covid-19 della Fondazione Gimbe, che rileva, nella settimana 10-16 febbraio 2023, rispetto alla precedente, una diminuzione di nuovi casi (28.347 vs 30.901) e un aumento dei decessi (299 vs 279, con una media di 43 al giorno rispetto ai 40 della settimana precedente). \nIn calo le persone in isolamento domiciliare (182.174 vs 192.436, -5,3%), i ricoveri con sintomi (3.200 vs 3.459) e le terapie intensive (154 vs 163). \"Seppur ampiamente sottostimati - dichiara Nino Cartabellotta, presidente della Fondazione Gimbe - i nuovi casi settimanali si confermano in ulteriore calo (-8,3%): da quasi 31mila nella settimana precedente scendono a oltre 28mila, con una media mobile a 7 giorni di poco oltre 4mila casi al giorno\". \nI nuovi casi diminuiscono in tutte le regioni, a eccezione di Campania (+2,1%), Friuli Venezia Giulia (+2,5%), Lazio (+1,2%) e Molise (+7,7%): dal -3,4% della Basilicata al -31,9% delle Marche. In 25 province si registra un aumento dei nuovi casi: dal +0,2% di Bari al +57,1% di Sondrio, mentre nelle restanti 78 province si rileva una diminuzione dei nuovi casi (dal -0,3% di Torino al -53,4% di Macerata); stabili Frosinone ed Enna con una variazione dello 0%. \nIn nessuna provincia l'incidenza supera i 500 casi per 100mila abitanti. Inoltre, si registra un lieve calo del numero dei tamponi totali (-2%): da 547.026 della settimana 3-9 febbraio a 536.080 della settimana 10-16 febbraio. \"Sul fronte degli ospedali - afferma poi Marco Mosti, direttore operativo della Fondazione Gimbe - continua a scendere il numero dei ricoveri sia in area medica (-7,5%) che in terapia intensiva (-5,5%)\". In termini assoluti, i posti letto Covid occupati in area critica, raggiunto il massimo di 347 il 12 dicembre, sono scesi a 154 il 16 febbraio; in area medica, raggiunto il massimo di 9.764 il 12 dicembre, sono scesi a 3.200 il 16 febbraio. \nAl 16 febbraio il tasso nazionale di occupazione da parte di pazienti Covid è del 5% in area medica (dall'1,1% del Molise al 15% dell'Umbria) e dell'1,6% in area critica (dallo 0% di Basilicata, Marche, Molise, Provincia Autonoma di Bolzano, Provincia Autonoma di Trento e Valle d'Aosta al 3,6% dell'Emilia Romagna). \"In lieve diminuzione gli ingressi giornalieri in terapia intensiva - puntualizza Mosti - con una media mobile a 7 giorni di 14 ingressi/die rispetto ai 15 della settimana precedente\".&nbsp;",
        "ranked": 2,
        "placed": "Cronaca",
        "epoch": 1676929522.3114753,
        "language": "IT",
        "source": "AGI"
    },
    {
        "title": "\"Siamo a secco\": l'allarme di Legambiente ",
        "date_raw": "Mon, 20 Feb 2023 10:51:08 GMT",
        "date": "2023-02-20",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-20/legambiente-allarme-siccit-20182413/",
        "subtitle": "",
        "content": "AGI - Dal -61% di acqua nel bacino del Po al -53% di neve caduta sulle Alpi,> con laghi e fiumi in sofferenza e uno stato di severità idrica \"media\" in tre delle sette autorità di distretto del Fiume Po, dell'Appennino settentrionale e dell'Appennino centrale. \nA rilanciare l'allarme siccità è Legambiente> che cita i dati di Cima Research Foundation e chiede al governo di delineare \"una strategia nazionale\" rendendo la questione una priorità nazionale. \n&nbsp;​​​​​​\"Il 2023 è appena iniziato, ma sta mostrando segnali preoccupanti in termini di eventi climatici estremi, livelli di siccità>\", spiega il direttore generale di Legambiente,&nbsp;Giorgio Zampetti, \"bisogna da subito ridurre i prelievi nei diversi settori e per i diversi usi prima di raggiungere il punto di non ritorno. Serve poi adottare una strategia idrica nazionale che abbia un approccio circolare\". \nL'associazione ambientalista propone una strategia strutturata in otto punti>, con interventi di breve, medio e lungo periodo per favorire l'adattamento ai cambiamenti climatici e ridurre da subito i prelievi di acqua evitandone anche gli sprechi. \nNei prossimi mesi, avverte Legambiente, \"la domanda di acqua per uso agricolo si aggiungerà agli attuali usi civili e industriali che sono già in sofferenza e il fabbisogno idrico nazionale sarà insostenibile rispetto alla reale disponibilità>\". \n&nbsp;&nbsp;Il piano propone di favorire la ricarica controllata della falda facendo in modo che le sempre minori e più concentrate precipitazioni permangano più a lungo sul territorio invece di scorrere velocemente a valle fino al mare; prevedere l'obbligo di recupero delle acque piovane> con l'installazione di sistemi di risparmio idrico e il recupero della permeabilità e attraverso misure di de-sealing in ambiente urbano; in agricoltura prevedendo laghetti e piccoli bacini>; interventi strutturali per rendere efficiente il funzionamento del ciclo idrico integrato e permettere le riduzioni delle perdite di rete e completare gli interventi sulla depurazione; implementare il riuso delle acque reflue depurate in agricoltura attraverso le modifiche normative necessarie; riconvertire il comparto agricolo verso colture meno idroesigenti >e metodi irrigui più efficienti; utilizzare i criteri minimi ambientali nel campo dell'edilizia per ridurre gli sprechi; favorire il riutilizzo dell'acqua nei cicli industriali anche per ridurre gli scarichi inquinanti; introdurre misure di incentivazione e defiscalizzazione in tema idrico>, come avviene per gli interventi di efficientamento energetico, per tutti gli usi e per tutti i settori coinvolti.",
        "ranked": 3,
        "placed": "Cronaca",
        "epoch": 1676929522.3114767,
        "language": "IT",
        "source": "AGI"
    },
    {
        "title": "La raffica di agguati a Siracusa, ‘giungla' di armi e droghe",
        "date_raw": "Mon, 20 Feb 2023 10:31:51 GMT",
        "date": "2023-02-20",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-20/agguati-siracusa-giungla-armi-droghe-20181511/",
        "subtitle": "",
        "content": "AGI - Assenza di certezza della pena, aumento del traffico clandestino di armi ed uso smodato di droghe. Sono queste le cause dell'impennata di agguati a colpi d'arma da fuoco nel Siracusano>, secondo l'analisi del Capo di gabinetto della Questura di Siracusa, Ferdinando Buceti, rilasciata all'AGI. \n<h2>Tre episodi in un mese e mezzo</h2> \nNell'ultimo mese e mezzo solo a Siracusa si sono registrati tre episodi cruenti: il primo in corso Timoleonte, a due passi dal Santuario della Madonna delle Lacrime, con il ferimento alle gambe di un 28enne, il cui aggressore è stato arrestato e condotto ai domiciliari. \nIl secondo si è verificato la settimana scorsa in via Grottasanta dove stava passeggiando un 50enne, ricercato dalla polizia per essere condotto in carcere per via di un aggravamento della misura cautelare, centrato con sei colpi di pistola alle gambe da un rivale in amore, con precedenti penali, fermato dalla Squadra mobile insieme ad un complice. Nell'udienza di convalida della misura cautelare, il Gip del Tribunale di Siracusa ha impiegato circa 8 ore per decidere di confermare i provvedimenti e spedire in carcere i due indagati, che hanno agito in pieno giorno, sotto gli occhi di diversi testimoni e delle telecamere di sicurezza. \nIl terzo episodio è accaduto nei giorni scorsi in contrada Monasteri dove un intermediario finanziario è stato gambizzato. “E' purtroppo molto semplice - dice Buceti all'AGI - procurarsi un'arma clandestina: ci sono quelle oggetto di furto, altre che provengono dai paesi dell'Est, inoltre esiste anche la possibilità di comprare illecitamente su internet. Sotto questo punto di vista c'è una giungla”, spiega \nLe indagini sugli ultimi agguati hanno accertato che i motivi legati alle aggressioni non sono riconducibili a regolamenti di conti nell'ambito della criminalità organizzata. “Capita che una persona, vedendo la propria ex con un altro uomo in un bar per prendere un caffè, decida di armarsi per sparare alle gambe. E questo non è un esempio frutto della fantasia” sostiene il Capo di Gabinetto della Questura di Siracusa. \nInoltre, “questi fenomeni non sono ascrivibili alla criminalità organizzata>, ma connessi alla cosiddetta microcriminalità che alimenta la percezione dell'insicurezza. In merito alla prima, la comunità percepisce gli effetti ma il malessere diffuso è determinato dai furti, dai danneggiamenti, come le auto, tanto per fare un esempio. Naturalmente, nel conto dobbiamo mettere il larghissimo uso di droghe che si registra a Siracusa e questo terribile vizio porta molte persone a commettere questi reati”, aggiunge Ferdinando Buceti. \nSecondo il Capo di Gabinetto della Questura di Siracusa, a favorire questi comportamenti vi sono la lentezza della legge e l'incertezza della pena>. “E poi c'è un'altra questione: noi siamo impegnati – dice Buceti - allo spasimo sia nella prevenzione sia nella repressione dei reati ma quando chiudiamo le indagini e inoltriamo la richiesta dell'emissione di una o più misure cautelari e l'autorità giudiziaria si esprime dopo un anno il problema non è certamente della polizia”. “Inoltre - conclude - accade spesso di denunciare una persona per le continue evasioni dagli arresti domiciliari ma puntualmente la misura cautelare rimane la stessa, senza alcun aggravamento. E poi succede che lo stesso arrestato commetta dei reati”.",
        "ranked": 4,
        "placed": "Cronaca",
        "epoch": 1676929522.3114777,
        "language": "IT",
        "source": "AGI"
    },
    {
        "title": "Usa l'auto come ariete per entrare in casa della fidanzata",
        "date_raw": "Mon, 20 Feb 2023 09:36:14 GMT",
        "date": "2023-02-20",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-20/reggio-emilia-auto-come-ariete-per-entrare-a-casa-della-fidanzata-arrestato-20179881/",
        "subtitle": "",
        "content": "AGI - Prima le ha mandato una serie di messaggi minacciosi, poi nottetempo si è presentato a casa della fidanzata e per entrare ha usato la propria auto come ariete >per abbattere un paletto della recinzione del cortile. \nUn giovane di 26 anni, di Luzzara è stato arrestato ieri notte a Reggiolo, in provincia di Reggio Emilia, per violenza e resistenza a pubblico ufficiale, dopo che la madre della ragazza, di fronte al tentativo di intrusione, ha chiamato il 112.> La pattuglia della stazione di Reggiolo, arrivata sul posto, ha trovato il giovane ancora a bordo dell'auto. \nI militari sono stati dapprima insultati e minacciati e poi spintonati. Lo stesso trattamento è stato riservato alla madre della fidanzata, la quale, peraltro, non era in casa. Il 26enne ha anche cercato di colpire con una testata uno dei carabinieri >che, per riportarlo alla calma, hanno chiamato rinforzi e sono stati raggiunto da un altro equipaggio del Nucleo radiomobile della compagnia di Guastalla.",
        "ranked": 5,
        "placed": "Cronaca",
        "epoch": 1676929522.311479,
        "language": "IT",
        "source": "AGI"
    },
    {
        "title": "Arriva una nuova ondata di maltempo",
        "date_raw": "Mon, 20 Feb 2023 08:54:57 GMT",
        "date": "2023-02-20",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-20/meteo-nebbia-nubi-basse-in-arrivo-nuova-ondata-maltempo-20180642/",
        "subtitle": "",
        "content": "AGI - Inizio settimana con l'alta pressione che porta nebbie e nubi basse, possibile maltempo in arrivo entro il prossimo weekend. La settimana inizia con un promontorio anticiclonico disteso sul Mediterraneo centro-occidentale il quale rinnova ancora una volta condizioni meteo stabili su tutta l'Italia. Sole ma anche molte nuvole basse e nebbie nei prossimi giorni soprattutto al centro-nord>. La situazione potrebbe cambiare nella seconda metà della settimana con un nucleo di aria fredda in discesa verso la Penisola Iberica e l'arrivo di correnti umide sull'Italia: gli ultimi aggiornamenti del Centro Meteo Italiano che tra giovedì e venerdì indicano la possibilità di precipitazioni sulle regioni settentrionali con neve sulle Alpi. Maggiore incertezza nel weekend con possibilità di un'intensa fase di maltempo che potrebbe portare anche neve a quote basse, da verificare comunque con i prossimi aggiornamenti. \n<h2>Previsioni meteo per oggi:</h2> \nAl nord>: Giornata all'insegna del tempo stabile sulle regioni settentrionali ma con molte nuvole basse e nebbie su coste e pianure sia al mattino che al pomeriggio. Maggiori aperture sui rilievi. Nessuna variazione nelle ore serali e notturne con nebbie e nubi basse anche fitte. \nAl centro>: Foschie, banchi di nebbia e nubi basse possibili al mattino sulle regioni del Centro, specie settori tirrenici. Variabilità asciutta nel pomeriggio poi tra la sera e la notte tornano nebbie e nubi basse un po' ovunque. \nAl sud e sulle isole>: Tempo stabile sulle regioni del sud Italia dove avremo cieli sereni o poco nuvolosi sia al mattino che al pomeriggio. In serata e nottata ancora tempo asciutto ma con foschie o nubi basse specie sui settori costieri peninsulari. Temperature minime stabili o in lieve calo al Nord e in rialzo al centro-sud e sulle isole maggiori, massime in generale diminuzione su tutta l'Italia. \n<h2>Previsioni meteo per domani:</h2> \nAl nord>: Al mattino nubi basse lungo la pianura Padana e Triveneto; pioviggini sulla Liguria. Al pomeriggio non sono previste variazioni di rilievo, con ampi spazi di sereno sui settori alpini e prealpini. In serata si rinnovano condizioni di tempo stabile con cieli coperti e precipitazioni insistenti sulla Liguria. \nAl centro>: Al mattino nubi basse su tutti i settori, deboli piogge a nord della Toscana. Al pomeriggio non sono previsti cambiamenti delle condizioni meteo. In serata ancora tempo asciutto ma con cieli del tutto coperti. \nAl sud e sulle isole>: Al mattino nuvolosità alternata a schiarite sulle regioni peninsulari, maggiori aperture tra Calabria e isole maggiori. Al pomeriggio non sono previsti cambiamenti di rilievo. In serata ancora tempo asciutto con nubi compatte su tutti i settori. Temperature minime stazionarie o in aumento; massime stabili o in lieve calo.&nbsp;",
        "ranked": 6,
        "placed": "Cronaca",
        "epoch": 1676929522.31148,
        "language": "IT",
        "source": "AGI"
    },
    {
        "title": "Terremoto al largo delle Eolie, nessun danno a persone e cose",
        "date_raw": "Mon, 20 Feb 2023 08:17:18 GMT",
        "date": "2023-02-20",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-20/terremoto-al-largo-delle-eolie-nessun-danno-a-persone-e-cose-20179882/",
        "subtitle": "",
        "content": "AGI&nbsp;- Una scossa di terremoto di magnitudo 4.1 è stata registrata alle 2:11 al largo delle isole Eolie>. L'Istituto nazionale di geofisica e vulcanologia (Ingv) riferisce che l'ipocentro era a 30 chilometri di profondità ed epicentro a nord ovest dell'isola di Alicudi.&nbsp;",
        "ranked": 7,
        "placed": "Cronaca",
        "epoch": 1676929522.3114812,
        "language": "IT",
        "source": "AGI"
    },
    {
        "title": "Natura in tilt per la siccità. \"È peggio dell'anno scorso\"",
        "date_raw": "Mon, 20 Feb 2023 05:55:21 GMT",
        "date": "2023-02-20",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-20/coldiretti-natura-in-tilt-per-la-siccita-peggio-dell-anno-scorso-20172417/",
        "subtitle": "",
        "content": "AGI - Il caldo anomalo e la prolungata assenza di precipitazioni manda la natura in tilt con i ciliegi già in fiore e le prime fave pronte per la raccolta>, mesi prima dell'appuntamento del primo maggio, nelle campagne dove per la siccità&nbsp;sono a rischio le semine primaverili. È quanto emerge dal monitoraggio delle Coldiretti sugli effetti del vasto campo di alta pressione >destinato a durare per giorni con alte temperature senza precipitazioni. Le coltivazioni ingannate dal clima sono in anticipo con gli ortaggi in maturazione precoce e le piante da frutto che - sottolinea la Coldiretti - iniziano a fiorire fuori stagione con il rischio che il probabile ritorno del freddo e del gelo distrugga poi i raccolti. \nCon il caldo si estende l'allarme siccità&nbsp;dopo un 2022 che ha registrato il 30% di pioggia in meno,> l'assenza nel 2023 di precipitazioni significative con una temperatura a gennaio superiore di 0,96 gradi rispetto alla media storica lungo la Penisola, secondo l'analisi Coldiretti su dati Isac Cnr. L'anomalia - precisa la Coldiretti - è più&nbsp;evidente al nord dove lo scorso anno sono cadute il 40% di precipitazioni in meno e la temperatura a gennaio 2023 è risultata di ben 1,41 gradi superiore alla media. \nAlla vigilia delle semine il fiume Po è a secco e al Ponte della Becca (Pavia) si trova a -3,3 metri >rispetto allo zero idrometrico, con le rive ridotte a spiagge di sabbia come in estate, secondo l'ultima rilevazione della Coldiretti. Lo stato di magra del più&nbsp;grande fiume italiano - sostiene Coldiretti - è rappresentativo delle difficoltà&nbsp;in cui si trovano tutti gli altri corsi d'acqua del settentrione con i grandi laghi che hanno percentuali di riempimento che vanno dal 39% del lago di Garda al 39% di quello Maggiore fino ad appena al 21% di quello di Como ma si registra anche lo scarso potenziale idrico stoccato sotto forma di neve nell'arco alpino e appenninico. \nLa situazione - sottolinea ancora Coldiretti - è peggiore di quella dello scorso anno q>uando si è registrato una perdita di almeno 6 miliardi di euro nei raccolti per la siccità>. Quest'anno verranno coltivati quest'anno in Italia quasi 8mila ettari di riso in meno per un totale di appena 211mila ettari, ai minimi da trenta anni, secondo sulla base delle previsioni di semina. E preoccupano - continua la Coldiretti - anche le semine di mais necessario per garantire l'alimentazione del bestiame per la produzione del latte dal quale nascono i grandi formaggi, dopo gli sconvolgimenti che ci sono state sul commercio internazionale a seguito della guerra in Ucraina. \nDal bacino del Po -> precisa la Coldiretti - dipende 1/3 del Made in Italy a tavola> che si produce proprio della Pianura Padana dove si concentra anche la metà dell'allevamento nazionale. Dal grano duro per la pasta alla salsa di pomodoro, dai grandi formaggi come Parmigiano reggiano e il Grana Padano ai salumi più prestigiosi come il prosciutto di Parma o il Culatello di Zibello fino alla frutta e alla verdura la produzione della food valley - ricorda la Coldiretti - rappresenta la punta di diamante del Made in Italy alimentare in Italia e nel mondo. \"Di fronte al cambiamento climatico è necessario realizzare un piano invasi per contrastare la siccità&nbsp;e aumentare la raccolta di acqua piovana oggi ferma ad appena l'11%\" sostiene il presidente della Coldiretti Ettore Prandini nel precisare che \"insieme ad Anbi e soggetti pubblici e privati abbiamo pronti una serie di interventi immediatamente cantierabili che garantiscono acqua per gli usi civili, per la produzione agricola e per generare energia pulita. \nUn intervento necessario - continua Prandini - anche per raggiungere l'obiettivo della sovranità&nbsp;alimentare con l'aumento della produzione Made in Italy, la riduzione della dipendenza dall'estero e la fornitura di prodotti alimentari nazionali di alta qualità&nbsp;e al giusto prezzo\". \"Gli agricoltori sono impegnati a fare la propria parte per promuovere l'uso razionale dell'acqua, lo sviluppo di sistemi di irrigazione a basso impatto e l'innovazione con colture meno idro-esigenti, ma non deve essere dimenticato che l'acqua è essenziale per mantenere in vita sistemi agricoli senza i quali è a rischio la sopravvivenza del territorio, la produzione di cibo e la competitività' dell'intero settore alimentare\".&nbsp;",
        "ranked": 8,
        "placed": "Cronaca",
        "epoch": 1676929522.3114827,
        "language": "IT",
        "source": "AGI"
    },
    {
        "title": "Omicidio o caduta? Giallo sulla morte di una donna a Merano",
        "date_raw": "Sun, 19 Feb 2023 21:10:09 GMT",
        "date": "2023-02-19",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-19/donna-caduta-o-uccisa-merano-20177393/",
        "subtitle": "",
        "content": "AGI - S'indaga per omicidio a Merano, in Alto Adige, in seguito alla morte di una donna di 39 anni >spirata nella notte tra sabato e domenica dopo essere stata trasportata d'urgenza all'ospedale 'Franz Tappeiner'. Sul giallo sono al lavoro i carabinieri e la Procura di Bolzano e le indagini sono coordinate dal sostituto procuratore Gunter Morandell. \nSarà&nbsp;l'autopsia> prevista per la giornata di martedì&nbsp;a stabilire se si sia trattato di un omicidio o di una drammatica caduta, come raccontato dall'uomo che ha chiamato i soccorsi. Secondo i sanitari sul corpo della donna (Sigrid G.) ci sono diversi traumi di \"natura violenta\", contusioni multiple che sarebbero compatibili anche con una caduta. \nRicoverato nel reparto psichiatria, è&nbsp;l'amico Alexander G., di 55 anni, originario di Vipiteno che ha avuto un crollo dopo aver appreso del decesso della donna. L'uomo, che non era il compagno della vittima, è&nbsp;difeso dall'avvocato Enrico Lofoco. Verso le 4 di notte ha chiamato i soccorsi e il personale sanitario ha trovato la donna priva di sensi e l'ha portata in ospedale dove è&nbsp;deceduta nonostante i tentativi di rianimazione. \nLa donna deceduta era originaria di Vipiteno e dopo aver vissuto a Brunico, recentemente si era trasferita a Merano. L'uomo, che al momento non è&nbsp;indagato e non è&nbsp;in stato di arresto, è&nbsp;il custode della scuola alberghiera 'Kaiserhof' e vive in un appartamento all'interno dell'istituto in corso Libertà. Avrebbe trascorso la serata in compagnia della donna ma tra il ferimento e la chiamata ai soccorritori sarebbe passato del tempo.&nbsp;",
        "ranked": 9,
        "placed": "Cronaca",
        "epoch": 1676929522.3114839,
        "language": "IT",
        "source": "AGI"
    },
    {
        "title": "Accoltellato a morte vicino a una stazione a Roma",
        "date_raw": "Sun, 19 Feb 2023 20:43:05 GMT",
        "date": "2023-02-19",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-02-19/accoltellato-a-morte-a-roma-20177272/",
        "subtitle": "",
        "content": "AGI - Ancora una persona accoltellata a morte a Roma. È avvenuto intorno alle 21&nbsp;in via Anastasio II, nei pressi della stazione Valle Aurelia, a Roma. A perdere la vita un 50enne filippino. Secondo quanto apprende l'AGI, l'uomo avrebbe subito un'aggressione poco prima. Sul posto la polizia. Indagini in corso per arrestare il responsabile. \nSecondo quanto ricostruito fino a ora, l'uomo sarebbe stato ucciso nel corso di una lite con diversi soggetti e sarebbe&nbsp;stato aggredito da più&nbsp;persone.",
        "ranked": 10,
        "placed": "Cronaca",
        "epoch": 1676929522.3114853,
        "language": "IT",
        "source": "AGI"
    }
]
