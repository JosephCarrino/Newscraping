[
    {
        "title": "Tensioni nella manifestazione di anarchici per Cospito. Ferito un agente",
        "date_raw": "Sat, 28 Jan 2023 21:14:56 GMT",
        "date": "2023-01-28",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-28/anarchici-tensioni-con-la-polizia-roma-lanciate-bottiglie-19850364/",
        "subtitle": "",
        "content": "AGI&nbsp;- Tensioni tra anarchici e polizia in piazza Trilussa, a Roma,> dove circa 60 persone hanno manifestato contro il 41 bis e in solidarietà con Alfredo Cospito>. Un piccolo gruppo di manifestanti ha tentato di forzare il cordone delle forze dell'ordine che presiedevano la piazza e sono stati respinti dagli agenti in assetto antisommossa. \nI manifestanti hanno lanciato bottiglie e fumogeni, ma il tutto si è risolto in pochissimi istanti. Un agente di polizia è rimasto lievemente ferito al capo nel corso degli scontri in piazza Trilussa, a Roma. I manifestanti hanno inoltre lanciato bottiglie e oggetti contro gli uomini delle forze dell'ordine. \nA quel punto è partita una piccola carica di alleggerimento da parte della polizia in assetto antisommossa. \nAl termine della manifestazione un uomo è stato fermato dai poliziotti della Digos per gli scontri a piazza Trilussa, nel cuore di Trastevere. È&nbsp;stato portato in Questura per essere identificato.",
        "ranked": 1,
        "placed": "Cronaca",
        "epoch": 1674943251.4890158,
        "language": "IT",
        "source": "AGI"
    },
    {
        "title": "Muore ammanettato davanti a un bar. La procura ordina l'autopsia",
        "date_raw": "Sat, 28 Jan 2023 20:24:52 GMT",
        "date": "2023-01-28",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-28/muore-ammanettato-fuori-da-bar-sassari-disposta-autopsia-19847480/",
        "subtitle": "",
        "content": "AGI - La Procura di Sassari ha disposto l'autopsia sul corpo di un uomo morto mercoledì mattina a Chiaramonti, davanti a un bar, mentre era ammanettato con le mani dietro la schiena>, davanti a diversi testimoni. \nEra stata la barista a chiedere l'intervento dei carabinieri, in quanto l'uomo aveva dato&nbsp;in escandescenze quando gli era stato negato di entrare per consumare alcolici, abitudine che i gestori di esercizi pubblici del paese sapevano di non dover assecondare. Spaventata dai violenti colpi contro la porta del locale, la ragazza attorno alle 6.15 aveva chiamato il 112. \nUna pattuglia della stazione di Martis, la più vicina in quel momento, ha raggiunto il bar in pochi minuti. I militari hanno cercato di calmare l'uomo che, però, secondo quanto riferito dai carabinieri, si scagliato contro uno di loro che ha reagito. \nL'aggressore è caduto a terra> e i militari sono riusciti ad ammanettarlo con le mani dietro la schiena, tenendolo sul pavimento del dehors del bar in attesa dell'intervento di un'ambulanza del 118. Dopo pochi minuti, peroò, l'uomo ha accusato&nbsp;un malore: i soccorritori, arrivati in breve tempo, hanno tentato invano di rianimarlo. Le indagini sono affidate al Nucleo investigativo del reparto operativo del comando provinciale di Sassari. L'autopsia è prevista per martedì prossimo, 31 febbraio.&nbsp;",
        "ranked": 2,
        "placed": "Cronaca",
        "epoch": 1674943251.4890232,
        "language": "IT",
        "source": "AGI"
    },
    {
        "title": "Onda anarchica in Italia e all'estero per la liberazione di Cospito dal 41 bis",
        "date_raw": "Sat, 28 Jan 2023 18:31:43 GMT",
        "date": "2023-01-28",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-28/cospito-attacchi-anarchici-italia-estero-19849192/",
        "subtitle": "",
        "content": "AGI - La spiegazione del perché in poche ore si siano registrati danneggiamenti, incendi e imbrattamenti nel nome di Alfredo Cospito> potrebbe essere nella \"chiamata internazionale alla solidarietà\" per il detenuto in sciopero della fame a Sassari pubblicata su alcuni siti d'area anarchica. La cronaca riferisce di un'automobile incendiata a Berlino> con la targa diplomatica di un funzionario, della vetrata del palazzo sede del Consolato Generale a Barcellona> con scritte di solidarietà per il recluso per reati di terrorismo al 41 bis e diverse azioni dimostrative in Italia. \nIn attesa delle informative della Digos e del Ros, la Procura di Roma ritiene che gli episodi siano riconducibili alla galassia anarchica, la stessa che aveva rivendicato nei mesi scorsi l'azione contro Susanna Schlein, numero due dell'ambasciata italiana ad Atene. Cinque persone intanto sono state fermate> dalla polizia catalana con l'accusa di avere sfondato la porta a vetri, lanciato barattoli di vernice rossa e sporcato un murale dello scultore Josep Maria Subirachs con le scritte in catalano, \"Estat italia' assassin\" e \"Llibertat Còspito\">. L'intera azione è stata registrata dalla telecamera di sicurezza nell'atrio. \n\"Ho fatto pervenire la mia solidarietà e quella del Governo italiano al Primo Consigliere dell'Ambasciata d'Italia a Berlino, Luigi Estero, per l'attentato che ha provocato l'incendio della sua automobile nella capitale tedesca\", è stata la prima reazione di Giorgia Meloni. Il Governo segue con preoccupazione e attenzione questi nuovi casi di violenza nei confronti dei nostri funzionari e delle nostre rappresentanze diplomatiche\". \nIl ministro degli Esteri Antonio Tajani ha contattato l'Ambasciata a Berlino e il Consolato a Barcellona per esprimere la propria solidarietà e \"ha chiesto che venga fatta al più presto piena luce sulle dinamiche di questi atti criminosi\", si legge nella nota della Farnesina. Il ministro \"ha disposto l'avvio immediato delle procedure per la verifica e il rafforzamento delle sedi diplomatiche e del personale impegnato\". Lunedì prossimo in Commissione Giustizia della Camera il ministro Nordio risponderà al question time proprio sul caso Cospito>. \nA Cagliari un'anarchica è stata denunciata per danneggiamento perché la notte scorsa ha imbrattato le pareti del Consiglio regionale con scritte in favore di Cospito e contro il 41 bis. E durante l'inaugurazione dell'anno giudiziario, il procuratore generale Luigi Patronaggio, augurandosi che \"la situazione di Alfredo Cospito si risolva\" si è detto \"preoccupato sia sul piano della tutela della vita umana sia su quello dell'ordine pubblico\". \nIl pg ha fatto riferimento alle manifestazioni di protesta a favore di Cospito, che hanno destato \"non poche preoccupazioni per l'ordine e la sicurezza pubblica, avuto peraltro riguardo alla rete di movimenti anarchico antagonisti, anche a carattere internazionale, che ha animato queste manifestazioni\". \nAnche in Umbria si è verificato un episodio> nella giornata che sembra segnare una svolta nella protesta. È stato rivendicato da un gruppo anarchico il danneggiamento alla villa dell'imprenditore Giorgio Del Papa, titolare della Umbria Olii di Campello sul Clitunno, azienda nella quale, nel 2006, morirono 4 operai in seguito a un'esplosione. \nA quanto risulta, è stato danneggiato il citofono di casa nel tentativo di darlo alle fiamme, e, nel giardino, è stata gettata una busta con della carne. La rivendicazione è avvenuta in rete, con un testo nel quale si fa riferimento all'episodio, \"un piccolo gesto per denunciare la coerenza classista del sistema giudiziario italiano\". \nL'azione dimostrativa, secondo quanto scritto, è a sostegno di Anna Beniamino e Alfredo Cospito, che \"rischiano l'ergastolo per strage, per due bombe contro la caserma allievi carabinieri a Fossano, il 2 giugno 2006\". Indagano i carabinieri di Spoleto. Infine, un incendio è stato appiccato sempre la notte scorsa, sulla collina torinese ad alcuni cavi del traliccio 'Torre Bert' utilizzato come ponte ripetitore da diverse società. \nSono in corso indagini sull'accaduto da parte dei carabinieri ma da una prima verifica il gesto sarebbe riconducibile a esponenti dell'area anarchica in quanto sul posto è stata rinvenuta la scritta 'Fuori Alfredo Cospito dal 41bis'. Contattato dall'AGI il legale del recluso, l'avvocato Flavio Rossi Albertini ha affermato: \"Che c'entra Cospito? Lui è al 41 bis\". Sulla vicenda ha parlato anche l'avvocato Davide Steccanella, che assiste Cesare Battisti: \"È inammissibile per uno Stato civile che nel 2023 ci sia il 41 bis, una tortura medievale che il caso Cospito ha portato drammaticamente alla luce\".&nbsp;",
        "ranked": 3,
        "placed": "Cronaca",
        "epoch": 1674943251.4890249,
        "language": "IT",
        "source": "AGI"
    },
    {
        "title": "Bambini usati come tirassegno. Direttrice e maestre di un asilo nido indagate",
        "date_raw": "Sat, 28 Jan 2023 18:03:34 GMT",
        "date": "2023-01-28",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-28/maltrattamenti-asilo-gip-maestre-incapaci-autocontrollo-19847479/",
        "subtitle": "",
        "content": "AGI - Giocavano a tirassegno con i bambini più piccoli. E poi le violenze, i maltrattamenti fisici e psicologici> su quei bimbi di cui avrebbero dovuto prendersi cura. Cinque maestri e la direttrice di un asilo nido di Vanzago sono stati raggiunti da una misura cautelare emessa del gip del tribunale di Milano Ileana Ramundo, che nell'ordinanza scrive chiaramente&nbsp;gli insulti e le violenze erano \"ad arrecare sofferenze fisiche e psicologiche a bambini in una fascia di età delicata e vulnerabile, aggravate dalla oggettiva impossibilità della vittima di opporre qualunque resistenza\".&nbsp;Dalle indagini, si legge ancora nel provvedimento, è emerso \"con indiscutibile chiarezza la totale carenza di capacità&nbsp;di autocontrollo>\" con \"una assoluta disinvoltura nel porre in essere in modo sistematico condotte oltremodo censurabili e certamente incompatibili con la natura educativa e con la finalità di cura e assistenza correlate alla professione di 'educatrici', 'maestre'\". \nE poi la testimonianza di una stagista>, che rivela un episodio agghiacciante. Un pomeriggio \"io e un'altra stagista abbiamo chiesto alle maestre di poter far giocare i bambini con le palline di plastica morbida. Ricordo che i bambini si divertivano tantissimo.&nbsp;Durante l'attività&nbsp;ricreativa ho notato che due maestre hanno cominciato a lanciare palline di plastica contro i bambini, anche contro quelli più piccoli che ancora non sanno camminare bene. Quello che mi è rimasto impresso è stato che tra le due era nata una sorta di gara per chi colpiva alcuni punti del corpo associando a ogni punto colpito un punteggio\".> \nLa testimonianza, raccolta dai carabinieri di Legnano&nbsp; è contenuta nell'ordinanza cautelare a carico della direttrice e di cinque educatrici, tra i 26 e i 43 anni. \"Oltre ad aver assistito al lancio delle palline mi è anche capitato di vedere entrambe le maestre lanciare contro i bambini le pantofole da loro indossate\", ha aggiunto una delle sei giovani testimone che hanno segnalato per prime gli abusi nella struttura frequentata da bambini da zero a cinque anni. \nLe indagini coordinate dall'aggiunto Letizia Mannella e dal pm Maria Cardellicchio, sono partite proprio&nbsp;dalle segnalazioni di alcune studentesse di un istituto scolastico di Rho, che avevano svolto uno stage di due mesi tra marzo e l'inizio di maggio 2022 nella scuola di Vanzago (Milano). Le stagiste hanno riferito alle proprie docenti degli episodi di violenza fisica e verbale ai danni dei bambini cui avevano assistito in quella struttura. Il dirigente scolastico si era, quindi, rivolto ai militari dell'Arma.&nbsp; \nDalla raccolta di testimonianze e attività&nbsp;tecniche è stato ricostruito come le educatrici sistematicamente avrebbero nei confronti dei bambini usando anche espressioni volgari. Inoltre, li sbattevano per terra per costringerli a stare seduti >o li svegliavano mettendoli in piedi sollevandoli bruscamente dai fianchi. \nAlcuni bambini, anche a causa del soprannumero all'interno della struttura, venivano messi a dormire nei bagni o su materassi nel salone, talvolta completamente avvolti nelle coperte fin sopra alla testa. Se in preda al pianto, venivano ignorati anche per mezz'ora o chiusi nella stanza della nanna finché non smettessero.&nbsp;",
        "ranked": 4,
        "placed": "Cronaca",
        "epoch": 1674943251.4890263,
        "language": "IT",
        "source": "AGI"
    },
    {
        "title": "La Geo Barents è arrivata al porto di La Spezia con 237 migranti",
        "date_raw": "Sat, 28 Jan 2023 17:47:25 GMT",
        "date": "2023-01-28",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-28/migranti-geo-barents-arrivata-la-spezia-19845798/",
        "subtitle": "",
        "content": "AGI - In anticipo sull'orario previsto, è arrivata alle 15 nel porto della Spezia la nave Geo Barents con a bordo 237 migranti. Tra loro anche 74 minori.&nbsp; \n<h2>Gli accertamenti</h2> \n\"Sulla nave saranno fatti gli opportuni accertamenti e all'esito degli accertamenti si vedrà&nbsp;cosa emergerà\". Lo ha detto la prefetta della Spezia, Maria Luisa Inversini, in merito all'arrivo della Geo Barents e alla possibilità&nbsp;che la nave sia sottoposta a fermo amministrativo per effetto del decreto Piantedosi. \"Va verificato in concreto come verrà&nbsp;applicata la norma, perché&nbsp;sarà&nbsp;la prima volta - ha aggiunto la prefetta - È un accertamento delicato che faremo con tutte le autorità&nbsp;competenti\". \"Non sono attività&nbsp;di competenza dell'autorità&nbsp;portuale. È&nbsp;un decreto di prima applicazione, sarebbe davvero il primo caso\", ha spiegato il presidente dell'autorità&nbsp;di sistema Portuale del mar ligure orientale, Mario Sommariva. \n<h2>Il presidio di solidarietà</h2> \nL'arrivo è stato anticipato da un presidio di solidarietà al porto ligure.&nbsp;\"Quello di oggi è un presidio di solidarietà, un presidio per dare il benvenuto a queste persone da parte della comunità&nbsp;spezzina, associazioni partiti politici e sigle sindacali. Abbiamo voluto dare un segnale per la situazione vergognosa >che si è&nbsp;creata con le 100 ore in più di navigazione per dare un porto sicuro alla Geo Barents> e crediamo che il decreto Piantedosi debba essere cambiato\". Questa la spiegazione di&nbsp;Luca Comiti, segretario Cgil Spezia, in presidio insieme ad Arci, Anpi, PD e altre assicurazioni davanti all'ex Terminal 1 del porto della Spezia. \n\"Il vero presidio di protesta ci sarà&nbsp;lunedì&nbsp;mattina davanti alla Prefettura - ha aggiunto il sindacalista - perché&nbsp;si colpiscono le ong che salvano vite in mare e si colpiscono le persone che hanno già subito e sofferto tanto nella loro vita\". In presidio un centinaio di persone con striscioni che recitano la frase \"Porti aperti ai migranti\" e \"Porti chiusi alle armi\".&nbsp; \nNel frattempo Aboubakar Soumahoro> è arrivato al porto di La Spezia dove nel pomeriggio è attraccata la Geo Barents. \n<blockquote> \n Adesso al porto di La Spezia dove i naufraghi salvati dalla nave umanitaria <a href=\"https://twitter.com/hashtag/GeoBarents?src=hash&amp;ref_src=twsrc%5Etfw\">#GeoBarents</a> stanno per sbarcare.<br> Li attenderò per verificare le loro condizioni.<br> Salvare vite umane è un dovere! Le ONG impegnate nel salvataggio del profughi non possono essere criminalizzate. <a href=\"https://twitter.com/hashtag/NoiOra?src=hash&amp;ref_src=twsrc%5Etfw\">#NoiOra</a> <a href=\"https://t.co/jO41RlwEb1\">pic.twitter.com/jO41RlwEb1</a> — Aboubakar Soumahoro (@aboubakar_soum) \n <a href=\"https://twitter.com/aboubakar_soum/status/1619345483042009088?ref_src=twsrc%5Etfw\">January 28, 2023</a>\n</blockquote>  \n\"Adesso al porto di La Spezia dove i naufraghi salvati dalla nave umanitaria #GeoBarents stanno per sbarcare - scrive su Twitter - Li attenderò per verificare le loro condizioni. Salvare vite umane è un dovere! Le ONG impegnate nel salvataggio dei&nbsp;profughi non possono essere criminalizzate. #NoiOra\". \n\"Dobbiamo vedere come si applicheranno queste regole del decreto, ma a nostro avviso non abbiamo fatto niente che non sia previsto dalle regole: come ha spiegato la Guardia Costiera, se c'è&nbsp;una situazione di pericolo, tutti i comandanti devono fare quanto abbiamo fatto, salvare vite in mare\". Così&nbsp;Juan Matias Gil, capo missione della Geo Barents di Medici Senza Frontiere, nel porto della Spezia. \"Nell'ultimo gommone soccorso c'erano tantissimi bambini, si sentivano i pianti, le urla: cosa sarebbe stato di loro se non fossimo intervenuti, se li avessimo abbandonati in mare? - chiede Gil - sono loro le persone che salviamo in mare\". \nSono due i feriti già sbarcati dalla Geo Barents> nel porto della Spezia. Si tratta di due uomini, adulti, uno ferito a una gamba - una frattura a un ginocchio - e un ustionato. Gli accertamenti sanitari a bordo proseguono. \n\"Il ministro ci ha dato una grossa mano perché altrimenti i numeri per La Spezia sarebbero stati pesanti\". Lo ha detto il sindaco della Spezia, Pierluigi Peracchini, dopo l'arrivo della Geo Barents in porto, attraccata dalle 15 a Calata Artom con 237 persone, tra cui 87 minori di cui 74 non accompagnati. Proprio \"il grande numero di minori non accompagnati è una questione delicata, un compito che riusciamo ad affrontare solo con l'aiuto del Viminale. Una ventina di questi minori resteranno sulla provincia spezzina>\". Il sindaco nei giorni scorsi aveva scritto al ministro perché preoccupato per la possibilità che le 237 persone potessero essere destinate solo alla Spezia: \"in una città con 90mila persone e già 500 migranti presenti era difficile - ha spiegato Peracchini - fortunatamente il ministro ci ha ascoltato\". \n\" \n&nbsp; \n&nbsp;",
        "ranked": 5,
        "placed": "Cronaca",
        "epoch": 1674943251.4890275,
        "language": "IT",
        "source": "AGI"
    },
    {
        "title": "Spara per errore a un amico. \"Pensavo fosse un cinghiale\"",
        "date_raw": "Sat, 28 Jan 2023 16:51:00 GMT",
        "date": "2023-01-28",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-28/morto-a-caccia-video-choc-arrestato-pensavo-fosse-cinghiale-19847477/",
        "subtitle": "",
        "content": "AGI - Avrebbe sparato pensando di mirare a un cinghiale, l'uomo accusato di omicidio volontario con dolo eventuale> per la morte di un 25enne di Assisi. La morte, inizialmente considerata un incidente di caccia, è apparsa qualcosa di diverso dopo l'autopsia e dopo la visione dei filmati della telecamera Go Pro che la vittima indossava. \nL'esame medico legale ha evidenziato che il colpo al petto non era stato esploso a bruciapelo> come invece sarebbe dovuto accadere secondo la ricostruzione che voleva il proiettile esploso accidentalmente dal fucile del 25enne caduto in una zona impervia, interna al parco del monte Subasio>. \nLe immagini, invece, riprenderebbero gli ultimi attimi di vita del giovane, la sua agonia, e l'arrivo dell'uomo, ieri arrestato, che confermerebbero come quest'ultimo avrebbe sparato per errore contro il giovane. Dopo, come confermerebbero le immagini, l'arrestato, 57 anni amico di famiglia della vittima, avrebbe dato luogo a un depistaggio piuttosto che chiamare i soccorsi, allertati minuti dopo da un altro cacciatore.&nbsp;",
        "ranked": 6,
        "placed": "Cronaca",
        "epoch": 1674943251.489029,
        "language": "IT",
        "source": "AGI"
    },
    {
        "title": "Una notte con i senzatetto della Stazione Termini",
        "date_raw": "Sat, 28 Jan 2023 16:35:58 GMT",
        "date": "2023-01-28",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-28/senzatetto-barboni-stazione-termini-reportage-19847478/",
        "subtitle": "",
        "content": "AGI -&nbsp;Pietro è polacco e vive in via Giolitti sotto ai portici della stazione Termini da tanto tempo, alcuni anni ormai, ha una sedia a rotelle, dei cartoni e alcune buste dalle quali non si separa quasi mai. Questa è tutta la sua vita. “Non ci ha mai voluto chiedere niente, non si è mai avvicinato come fanno gli altri”, racconta all'AGI Roberta Corrias, volontaria dei City Angels>, una delle associazioni impegnate all'assistenza dei bisognosi che vivono nei dintorni della più grande stazione ferroviaria della capitale>. \nIeri Pietro ha superato la sua diffidenza si è avvicinato ai volontari con la caratteristica pettorina di colore rosso ed ha chiesto loro solo un paio di pantaloni. I volontari hanno segnato la taglia e nel giro di un'ora sono riusciti a consegnargli il capo d'abbigliamento con la giusta misura di cui aveva bisogno. Stava già dormendo sotto una coperta ma quando ha visto i pantaloni ha regalato ai volontari il suo primo sorriso che si è riuscito a intravedere attraverso la folta barba grigia. \nGeraldine, una donna di origine sudamericana, ha chiesto ai volontari un posto per dormire&nbsp;&nbsp;in una struttura di ricovero per senzatetto. I volontari si sono impegnati a chiamare i centri di accoglienza per trovarle una sistemazione. “Grazie a domani mattina” ha detto Maria ai ragazzi dopo aver accettato un piatto di pasta. \nOltre al centro Caritas di via Marsala>, che accogliere numerosi senzatetto, da pochi giorni è disponibile anche una tensostruttura inaugurata dal comune di Roma a Testaccio. I nuovi posti sono una settantina. \nNelle ultime settimane fa<a href=\"https://www.agi.it/cronaca/news/2023-01-28/meteo-migliora-nel-weekend-ma-temperature-notturne-in-discesa-19846877/\"> molto freddo</a> la notte e sono numerosi i clochard che non riescono a trovare alloggio nelle strutture di accoglienza dei senzatetto. Solo dieci giorni fa a Roma due clochard hanno perso la vita per ipotermia> in due diversi luoghi della città. Il primo lo hanno trovato in un rifugio di fortuna in piazza di Porta Maggiore. Il secondo cadavere si trovava, invece, su una panchina di un parco nel quartiere periferico di Spinaceto. \n<h2>Nella capitale 12 mila chlochard</h2> \n+“Purtroppo due settimane fa abbiamo perso due senzatetto per il freddo – spiega Roberta Corrias -&nbsp;&nbsp;I senzatetto a Roma sono tantissimi, si parla di 12 mila persone, quindi è difficile arrivare da tutti. Hanno messo a disposizione nuovi posti letto ma purtroppo non bastano mai e noi come squadre sul territorio ci adoperiamo proprio per arrivare agli ultimi per l'assistenza a chi o non si lascia andare e non dà fiducia e quindi non riesce ad entrare nelle strutture, oppure perché semplicemente i posti sono sempre limitati rispetto al numero dei senzatetto”. \nI volontari dei City Angels distribuiscono ai senzatetto una bibita calda, un pasto, coperte e alcuni indumenti. La serata per i volontari impegnati nella zona della stazione Termini parte dalla piccola sede di via Carlo Cattaneo, un locale dell'Esquilino sequestrato dalle forze dell'ordine alla mafia cinese e messo a disposizione dal comune alle associazioni di volontariato. Qui arrivano gli indumenti per i bisognosi raccolti in tutta Roma>, soprattutto coperte ma anche giacconi, pantaloni, camicie e scarpe sia maschili che femminili. \n“Noi portiamo cibo e bevande ma, soprattutto, in questo periodo di emergenza freddo anche vestiti e coperte, e quando siamo fortunati riusciamo a portare anche sacchi a pelo, o scaldamani &nbsp;– dice ancora la volonatria dei City Angels – abbiamo dei ristoratori che ci sostengono quindi portiamo la pasta calda appena fatta, prepariamo noi del tè caldo,&nbsp;&nbsp;poi merendine e quindi qualcosa di dolce. Abbiamo anche il sostegno di una associazione di donne che tutti gli anni preparano delle coperte di lana fatte a mano con l'uncinetto e ogni anno riescono a fornirci anche 900 coperte. In Più quest'anno con l'associazione Taxiperamore abbiamo raccolto decine di coperte in tutti i municipi&nbsp;e una gran parte l'abbiamo distribuita proprio questa settimana”. \n<h2>L'alcol infiamma le liti</h2> \nDopo<a href=\"https://www.agi.it/cronaca/news/2023-01-03/identificato-aggressore-donna-accoltellata-termini-19457603/\"> l'accoltellamento della turista israeliana </a>avvenuto la sera dello scorso 31 dicembre, davanti agli sportelli elettronici della biglietteria di Termini, i presidi delle forze dell'ordine sono aumentati> in tutta la zona anche di notte. Ma i senzatetto sono comunque tanti e non mancano i problemi e le liti spesso causate da chi ha anche problemi con l'alcol.&nbsp;“Noi ci occupiamo di assistenza ai senzatetto e garantiamo anche un minimo di sicurezza – spiega Roberta Corrias – avendo una divisa facciamo da deterrente per brutte intenzioni, se c'è un malintenzionato e ci vede girare ci pensa due volte prima di intervenire. Se così non fosse dove possibile interveniamo direttamente e collaboriamo con le forze dell'ordine”. \nAll'arrivo in piazza dei Cinquecento i volontari dalla giacchetta rossa e il basco azzurro si occupano di assistere i senzatetto che si trovano vanati all'ingresso della stazione. “Non dormiamo qui, buttano l'acqua a terra – dice uno dei senzatetto -&nbsp;&nbsp;passa una macchina che spruzza l'acqua e poi gela tutto”. Alla vista dei volontari si avvicinano numerosi clochard, c'è chi chiede ancora coperte, chi come&nbsp;&nbsp;Mario, un senzatetto italiano, chiede che gli sia messo da parte un cappotto di grande taglia. Poi c'è quello che tutti chiamano ‘il professore', parla sette lingue, dicono gli altri, indossa due giacconi per il freddo e le sere le passa a scrivere a mano su fogli di carta che raccoglie in giro. “Ci cercano e ci salutano anche se non vogliono prendere il cibo da noi – dicono i City Angels – vogliono scambiare due parole. In questa città si muore di freddo ma anche di solitudine”.&nbsp; \nI portici di via Marsala sono riparo&nbsp;di altri senzatetto, perlopiù magrebini. Anche loro sono felici di incontrare i volontari e prendere un pasto caldo. “Fate un grande lavoro”, dice uno dei ragazzi che racconta di essere in Italia dal 2014 dopo essere stato in Francia e Germania: “Ci sono volontari che danno da mangiare anche in Germania, ma qui c'è più umanità”. \n<h2>La tendopoli tra le mura romane</h2> \nDa più di un mese nel sottopasso tra via Marsala e via Giolitti sono &nbsp;stati ultimati i lavori per murare gli spazi aperti tra i pilastri della struttura che venivano utilizzati dai senzatetto per trovare riparo ma che rappresentavano anche un rischio per la loro stessa incolumità visto il notevole traffico automobilistico.&nbsp;&nbsp;“Direi che hanno fatto bene a fare questo intervento – dice Roberta Corrias – in questo caso era davvero pericoloso per loro stare nel sottopasso. In più di un'occasione siamo intervenuti per salvare alcuni senzatetto. Ultimo il caso di un uomo che aveva ingerito un litro e mezzo di spirito puro”. \nIl lavoro dei volontari è andato avanti ininterrottamente anche durante la pandemia Covid 19: “siamo stati operativi tutto il giorno e tutti i giorni anche in lockdown. La sera continuavamo a dare assistenza ai senzatetto e il giorno consegnavamo i pacchi alimentari alle famiglie bisognose segnalate dal municipio”.&nbsp;La serata prosegue senza problemi poi la situazione si fa più problematica in viale Pretoriano, a ridosso delle antiche mura romane, a pochi metri dal centro Caritas è sorta una piccola tendopoli. Qui stazionano e dormano alcuni nordafricani. \nVivono nelle tende da campeggio e la sera&nbsp;accendono anche il fuoco per riscaldarsi. I volontari si preoccupano di distribuire loro delle coperte, un magrebino riceve un paio di scarpe numero 43 e una giacca nuova. Mentre tutto sembra andare al meglio un giovane nordafricano estrae un coltello, urla e si accanisce su una tenda al cui interno si trovava un altro immigrato. I volontari cercano di farlo calmare ma la presenza di un coltello richiede l'immediato intervento delle forze dell'ordine >e danno quindi l'allarme al 112. “Tutte le sere fa così dice uno degli immigrati”, riferendosi all'uomo con il coltello, “abbiamo paura a dormire sapendo che lui è qui intorno”. \nUna pattuglia della Guardia di Finanza interviene dopo pochi minuti e riesce a bloccare e portare via l'aggressore. “Noi gli portiamo da mangiare e coperte – dicono i volontari – ma loro lo sanno che se si comportano male chiamiamo la polizia”.",
        "ranked": 7,
        "placed": "Cronaca",
        "epoch": 1674943251.4890301,
        "language": "IT",
        "source": "AGI"
    },
    {
        "title": "L'incidente di Fonte Nuova, la procura: \"Chi sa, parli\"",
        "date_raw": "Sat, 28 Jan 2023 16:17:24 GMT",
        "date": "2023-01-28",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-28/incidenti-stradali-fonte-nuova-auto-viaggiava-circa-100-km-19847180/",
        "subtitle": "",
        "content": "AGI&nbsp;- La Fiat 500, su cui viaggiavano i cinque ragazzi che hanno perso la vita a Fonte Nuova la notte tra giovedì e venerdì scorso, procedeva a una velocità intorno ai 100 chilometri orari>. È una stima calcolata dagli investigatori sulla base dell'analisi dei filmati ricavati dalle videocamere della zona che hanno 'fotografato' soltanto un passaggio della vettura in quel tratto di via Nomentana e non altri ancora. Il veicolo, comunque, sarà sottoposto a un accertamento tecnico per capire se poco prima di impattare contro un palo e poi contro un albero abbia avuto un guasto meccanico. \n\"Non vi è alcun elemento (video, dichiarazioni o altro) per offrire possibili ricostruzioni di come sono accaduti i fatti\". Lo afferma la procura di Tivoli, in una nota, in relazione all'incidente stradale avvenuto la notte tra giovedì e venerdì a Fonte Nuova quando cinque ragazzi hanno perso la vita >e un sesto si è salvato per miracolo mentre erano a bordo di una Fiat 500. \n\"È il caso di ricordare che se qualcuno dovesse essere in possesso di immagini ovvero di informazioni utili per ricostruire la dinamica del sinistro avrebbe l'obbligo morale, prima ancora che giuridico - fa sapere la procura che sta indagando per omicidio stradale contro ignoti - di prendere contatti con i carabinieri che stanno procedendo o con la procura. Il ragazzo che è sopravvissuto al gravissimo incidente rilascerà ai carabinieri dichiarazioni utili appena possibile (vale a dire quando i medici lo riterranno)\". \nAl momento magistrati e l'Arma, che ha acquisito due video e raccolto le prime informazioni, sono al lavoro per ricostruire nel più breve tempo possibile la dinamica del sinistro. Questa mattina, intanto, la procura ha affidato l'incarico autoptico che si terrà nei prossimi giorni presso l'Istituto di medicina legale della Sapienza.&nbsp;",
        "ranked": 8,
        "placed": "Cronaca",
        "epoch": 1674943251.4890313,
        "language": "IT",
        "source": "AGI"
    },
    {
        "title": "Torna il sole ma la morsa del freddo non libera l'Italia",
        "date_raw": "Sat, 28 Jan 2023 15:55:09 GMT",
        "date": "2023-01-28",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-28/meteo-migliora-nel-weekend-ma-temperature-notturne-in-discesa-19846877/",
        "subtitle": "",
        "content": "AGI - Piogge in esaurimento e cielo sereno> un po' ovunque, anche al centro sud, ma con temperature in discesa>, soprattutto quelle notturne, ed estese gelate anche in pianura. È lo scenario disegnato per l'ultimo weekend del mese dal Centro meteo italiano, che per la settimana a cavallo dei due primi mesi dell'anno prevede correnti fredde sull'Italia dai quadranti settentrionali: l'alta pressione presente sull'Atlantico risulterà più invadente verso l'Europa deviando gran parte del freddo verso i settori orientali.&nbsp; \nDomani, 29 gennaio>, primo dei tre proverbiali \"giorni della merla>\" (secondo una tradizione smentita dalle statistiche, i più rigidi dell'anno), l'aumento della pressione atmosferica porterà condizioni di cielo limpido e terso al nord e sulle regioni tirreniche centrali, Lazio e Toscana. Al sud, sul versante adriatico e sulle isole, ci saranno ancora nubi sparse a tratti compatte, con isolate precipitazioni e qualche nevicata in montagna, ma con eventi in esaurimento tra il pomeriggio e la sera. \nVenti nord-orientali moderati al centro-sud, deboli al nord. Mari generalmente mossi o localmente molto mossi. Temperature, come detto, in diminuzione generalizzata, con gelate notturne al nord e sulle zone interne del centro-sud.&nbsp;",
        "ranked": 9,
        "placed": "Cronaca",
        "epoch": 1674943251.4890325,
        "language": "IT",
        "source": "AGI"
    },
    {
        "title": "Premi in bitcoin per atti vandalici, denunciati due No Vax",
        "date_raw": "Sat, 28 Jan 2023 12:37:18 GMT",
        "date": "2023-01-28",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-28/no-vax-guerrieri-vivi-denunciati-telegram-19844260/",
        "subtitle": "",
        "content": "AGI - L'emergenza pandemia è&nbsp;finita ma loro continuavano le campagne di odio e di propaganda social organizzando persino delle sfide con premi in bitcoin> per l'autore dell'azione più&nbsp;eclatante. La Polizia di Stato di Genova, a conclusione delle indagini che un anno fa avevano consentito di denunciare 24 appartenenti al gruppo no vax - no green pass denominato \"Guerrieri ViVi\", ha condotto una serie di perquisizioni a Brescia, Verona e Matera, delegate dalla Dda della procura di Genova: nel mirino tre persone, di cui due denunciate quali promotrici del sodalizio nell'ambito di un procedimento per associazione segreta e istigazione all'interruzione di un servizio di pubblica necessità>. \nIl Centro operativo per la sicurezza cibernetica della Liguria ha identificato i capi dell'organizzazione dopo mesi di serrate verifiche informatiche che hanno consentito di setacciare centinaia di chat e documenti postati in rete, scardinando l'anonimato che gli autori ritenevano di avere conseguito grazie all'utilizzo di reti Vpn e del sistema di messaggistica Telegram. \nL'attività di proselitismo> e istigazione a delinquere del gruppo no-vax - spiegano gli investigatori - ha quotidianamente preso di mira rappresentanti istituzionali e appartenenti all'Ordine dei medici attraverso commenti 'violenti', postandoli in maniera coordinata e ripetitiva sui profili social delle vittime, soprattutto di chi esprimeva opinioni a favore dei vaccini, imbrattando con scritte in vernice rossa le sedi di alcune Asl, di hub vaccinali, ospedali, ordini dei medici, scuole, sedi di alcuni sindacati e testate giornalistiche. \nCon la conclusione delle restrizioni legate alla pandemia, il gruppo no vax, dichiaratamente ossessionato da ogni presunta forma di controllo>, non ha interrotta la propria attività&nbsp;di proselitismo, si è&nbsp;orientato verso gli argomenti dei sistemi di pagamento e di identità&nbsp;digitale, dei cambiamenti climatici, del 5G, 'attaccando' in rete, con lo stesso modus operandi, talvolta anche con minacce, chi esprimeva opinioni a favore dello sviluppo di tali tecnologie o tematiche. Gli attacchi venivano coordinati su gruppi Telegram >creati ad hoc e sugli stessi gruppi venivano poi pubblicizzate le incursioni, con immagini o screenshot di quanto vandalizzato: sono state create anche alcune sfide con cui i promotori invitavano gli adepti a compiere azioni illecite, come posizionare striscioni o adesivi ritraenti il logo del gruppo su sedi istituzionali, in una sorta di gara che prevedeva un premio in bitcoin da assegnare all'autore dell'azione piu' eclatante. \nLe perquisizioni eseguite dagli investigatori del Centro operativo per la sicurezza cibernetica di Genova, in collaborazione con gli uffici e le digos di Brescia, Verona e Matera, e il coordinamento del Servizio Polizia postale e delle comunicazioni di Roma, presso le residenze degli indagati, i loro luoghi di lavoro e un maneggio in provincia di Brescia dove si incontravano, hanno consentito di acquisire \"evidenze informatiche di conferma dell'attuale operatività&nbsp;dei 'ViVi' e di ritirare cautelativamente 6 armi comuni da sparo>, in disponibilità&nbsp;degli indagati, regolarmente denunciate\". È in corso il sequestro preventivo dei loro mezzi di comunicazione e propaganda in rete, disposto dal gip di Genova.",
        "ranked": 10,
        "placed": "Cronaca",
        "epoch": 1674943251.4890337,
        "language": "IT",
        "source": "AGI"
    }
]
