[
    {
        "title": "Meloni: \"Penso a un Consiglio dei ministri a Cutro\"",
        "date_raw": "Sat, 04 Mar 2023 12:44:00 GMT",
        "date": "2023-03-04",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-04/migranti-meloni-consiglio-dei-ministri-a-cutro-20354420/",
        "subtitle": "",
        "content": "AGI - Le dimissioni del ministro dell'Interno> chieste dalle opposizioni? \"Non fa più notizia\". Giorgia Meloni, da Abu Dhabi>, dove ha incontrato lo sceicco&nbsp;Bin Zayed Al Nahyan, parla a margine delle polemiche italiane<a href=\"https://www.agi.it/cronaca/news/2023-03-04/crotone-migranti-trovato-corpo-di-un-bambino-20350235/\"> sui soccorsi a Cutro</a>, dove un barcone si è spezzato provocando 69 vittime, oltre a una cinquantina di dispersi. Piantedosi può restare al suo posto>, secondo la presidente del Consiglio che rilancia dicendo ai giornalisti che sta pensando di convocare un Consiglio dei ministri proprio a Crotone, lì dove c'è ancora una camera ardente con decine di bare schierate nel palazzetto dello sport. \nEd è una risposta chiara a che dice che&nbsp;\"la Meloni scappa. Le istituzioni sono state presenti anche nell'esprimere il proprio cordoglio. Ora il passaggio è dare risposte. Ho discusso di riunire il Consiglio dei ministri\" a Cutro >\"per dare un segnale di concretezza\". \nAlle domande incalzanti sui soccorsi, sulla gestione dell'emergenza, Meloni risponde dicendo si essere rimasta \"colpita&nbsp;dalle ricostruzioni di questi giorni. Ma davvero, in coscienza, c'è qualcuno che ritiene che il governo abbia volutamente fatto morire 60 persone? Vi chiedo se qualcuno pensa che se si fosse potuto salvare 60 persone, non lo avremmo fatto. Vi prego, siamo un minimo seri\". E a proposito della lettera del sindaco di Crotone che la chiama in causa come \"mamma\", Meloni ammette; \"Non l'ho letta\". \n&nbsp;\"Queste persone non erano nelle condizioni di essere salvate>\", dice, è incosciente \"pensare che l'Italia non ha voluto o potuto salvare queste persone. Cerchiamo di essere seri. La questione è semplice nella sua tragicità. Non è arrivata alcuna comunicazione di emergenza da Frontex>\", osserva il presidente del Consiglio, \"non siamo stati avvertiti. Nulla di questa vicenda ha a che fare i provvedimenti del governo con le Ong\", aggiunge Meloni. \"Continuiamo a salvare tutte le persone, questa è la storia. Non ci sono materie sulle quali si può&nbsp;esagerare così nel tentativo di criticare o colpire i propri avversari\", conclude.&nbsp; \nRispetto alla questione generale dei migranti, Meloni si dice \"ancora più&nbsp;determinata a cercare soluzioni\".&nbsp;\"Vorrei che su questa materia si guardasse piuttosto a quello che si può&nbsp;fare per impedire che queste tragedie succedano ancor. Il governo è stato subito presente a Cutro>\". E ribadisce infine che l'Italia&nbsp;\"non può&nbsp;risolvere la questione da sola\". \"Per evitare che altra gente muoia vanno fermate le partenze illegali. - sostiene - Un modo per onorare la morte di persone innocenti è cercare una soluzione\".",
        "ranked": 1,
        "placed": "Cronaca",
        "epoch": 1677935722.3480358,
        "language": "IT",
        "source": "AGI"
    },
    {
        "title": "Uccisa a coltellate nel Ragusano, fermato il cognato",
        "date_raw": "Sat, 04 Mar 2023 12:30:40 GMT",
        "date": "2023-03-04",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-04/uccisa-a-coltellate-nel-ragusano-fermato-il-cognato-20353616/",
        "subtitle": "",
        "content": "AGI&nbsp; - Una donna è stata uccisa >a Giarratana, nel Ragusano>. Per l'omicidio di Rosalba dell'Albani, 52 anni, è stato fermato il cognato. Il pm della Procura di Ragusa lo sta interrogando. Da una prima ricostruzione, la donna sarebbe stata accoltellata mentre stava dormendo.&nbsp;<br> <br> Sul posto sono presenti i carabinieri di Ragusa e Giarratana. La vittima, che non risiedeva all'interno dello stabile dove è avvenuto l'omicidio, stava prestando assistenza notturna alla madre >al piano terra. Nello stesso edificio risiedono altri familiari della 52enne, tra cui il cognato.",
        "ranked": 2,
        "placed": "Cronaca",
        "epoch": 1677935722.3480387,
        "language": "IT",
        "source": "AGI"
    },
    {
        "title": "Prende a bastonate una 90enne in strada, arrestato",
        "date_raw": "Sat, 04 Mar 2023 10:11:13 GMT",
        "date": "2023-03-04",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-04/prende-a-bastonate-una-90enne-in-strada-arrestato-20351649/",
        "subtitle": "",
        "content": "AGI - Una 90enne> è stata presa a bastonate> in strada su via Collatina, nella&nbsp;periferia di Roma>. L'anziana è stata avvicinata da un uomo di 30 anni che, senza alcun motivo, l'ha colpita con un bastone alla testa. \nL'aggressore&nbsp;&nbsp;è stato subito arrestato dai poliziotti dei commissariati Porta Maggiore e Torpignattara. Dovrà rispondere di lesioni aggravate>. L'anziana è stata trasportata dai sanitari del 118 in codice giallo al pronto soccorso dell'ospedale Sandro Pertini. Non è in pericolo di vita>.&nbsp;",
        "ranked": 3,
        "placed": "Cronaca",
        "epoch": 1677935722.34804,
        "language": "IT",
        "source": "AGI"
    },
    {
        "title": "La siccità fa sparire un vasetto di miele su quattro",
        "date_raw": "Sat, 04 Mar 2023 09:20:18 GMT",
        "date": "2023-03-04",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-04/coldiretti-la-siccita-fa-sparire-un-vasetto-di-miele-su-quattro-20350751/",
        "subtitle": "",
        "content": "AGI - L'Italia ha dovuto dire addio a quasi 1 vasetto di miele su 4> (23%) rispetto a poco più&nbsp;di un decennio fa con una raccolta che nell'ultimo anno a livello nazionale è stata di circa 23 milioni di chili condizionata da siccità&nbsp;>ed eventi estremi che hanno causato oltre 6 miliardi di euro di danni all'agricoltura italiana. È quanto emerge dall'analisi della Coldiretti >in occasione di Apimell, la più&nbsp;importante Mostra Mercato Internazionale specializzata nel settore apicoltura, su dati Osservatorio nazionale miele che registrano una produzione 2022 che, seppur migliorata in confronto all'anno nero precedente, è ancora molto distante dai 30 milioni di chili potenziali raggiunti nell'ormai lontano 2010. \n\"Se la carenza di piogge ha consentito voli di raccolta regolari da parte delle api, le alte temperature e la mancanza di acqua con fioriture anticipate - spiega Coldiretti - hanno costretto gli apicoltori a partire prima verso le aree montane e a portare razioni di soccorso e acqua negli alveari già&nbsp;nei primi giorni di agosto. I raccolti della prima parte della primavera e dell'estate hanno sofferto in particolare per le ondate di calore\". \nIl 2022> - spiega Coldiretti - è stato l'anno più&nbsp;caldo mai registrato prima >con la temperatura media superiore di quasi un grado (+0,98) con la caduta del 30% di precipitazioni in meno rispetto alla media storica del periodo 1991-2020, secondo le elaborazioni Coldiretti sulla banca dati Isac Cnr che evidenziano come la stessa anomalia si conferma anche nei primi mesi di quest'anno. Ma oltre alla situazione climatica dell'anno più&nbsp;caldo di sempre - sottolinea Coldiretti - i \"pastori delle api\" hanno dovuto fare fronte anche all'esplosione dei costi per le tensioni internazionali generate dalla guerra in Ucraina: dai vasetti di vetro alle etichette, dai cartoni al gasolio. In Italia - precisa la Coldiretti - si consuma circa mezzo chilo di miele a testa all'anno, sotto la media europea che è di 600 grammi ma un terzo rispetto alla Germania\". \n\"Il Belpaese però&nbsp;vince in biodiversità&nbsp;con più&nbsp;di 60 varietà&nbsp;da quelli Dop come il Miele della Lunigiana, e il Miele delle Dolomiti Bellunesi e il miele Varesino, fino a quelli speciali in barrique o aromatizzati, dal tiglio agli agrumi, dall'eucalipto all'acacia. Un patrimonio messo a rischio dalle importazioni dall'estero cresciute di quasi il 18% nei primi undici mesi del 2022 rispetto allo stesso periodo del 2021 - evidenzia Coldiretti - anno in cui il totale delle importazioni è risultato superiore ai 24 milioni di chilogrammi. Per evitare di portare in tavola prodotti provenienti dall'estero, spesso di bassa qualità, occorre - consiglia la Coldiretti - verificare con attenzione l'origine in etichetta oppure di rivolgersi direttamente ai produttori nelle aziende agricole, negli agriturismi o nei mercati di Campagna Amica\". \nIl miele prodotto sul territorio nazionale, dove non sono ammesse coltivazioni Ogm a differenza di quanto avviene ad esempio in Cina, è riconoscibile attraverso l'etichettatura di origine obbligatoria fortemente sostenuta dalla Coldiretti. La parola Italia deve essere presente per legge sulle confezioni di miele raccolto interamente sul territorio nazionale mentre nel caso in cui il miele provenga da più&nbsp;Paesi dell'unione Europea, l'etichetta - continua la Coldiretti - deve riportare l'indicazione 'miscela di mieli originari della Ue' indicando il nome dei Paesi (ad esempio, se viene da Italia e Ungheria sul barattolo dovrà&nbsp;esserci scritto Italia, Ungheria); se invece proviene da Paesi extracomunitari deve esserci la scritta 'miscela di mieli non originari della Ue>' con il nome dei Paesi, mentre se si tratta di un mix va scritto 'miscela di mieli originari e non originari della Ue', anche qui con l'indicazione dei nomi dei Paesi\".",
        "ranked": 4,
        "placed": "Cronaca",
        "epoch": 1677935722.3480415,
        "language": "IT",
        "source": "AGI"
    },
    {
        "title": "Il naufragio di Cutro: trovato il corpo di un altro bambino",
        "date_raw": "Sat, 04 Mar 2023 09:02:30 GMT",
        "date": "2023-03-04",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-04/crotone-migranti-trovato-corpo-di-un-bambino-20350235/",
        "subtitle": "",
        "content": "AGI - Sono ormai 69 le vittime del naufragio di Cutro>. All'alba i volontari della protezione civile e i vigili del fuoco hanno trovato sulla battigia il corpo di un bambino. Anche la salma dell'ultima vittima verrà trasferita al palazzetto dello sport, dove è stata allestita la camera ardente, in attesa che vengano celebrati i funerali e rimpatriate le salme. \nIl governo italiano si farà carico delle spese. Nel frattempo proseguono le indagini per accertare eventuali responsabilità nei soccorsi>, oltre alle accuse che vengono mosse agli scafisti già arrestati. In particolare è la ricostruzione della catena di comando di guardia di finanza e guardia costiera che interessa la procura della Repubblica di Crotone. \nMentre si cercano ancora 56 dispersi, le due forze che opera in mare forniscono versioni discordanti, con alcuni nodi che la magistratura dovrà sciogliere. Ci sono le comunicazioni di Frontex> che segnalavano già la presenza di migranti e scafisti nell'imbarcazione che si è poi spaccata a cento metri dalle coste di Cutro. E poi bisogna chiarire se l'intervento della Guardia di Finanza&nbsp;fosse un'operazione di polizia marittima o di soccorso.&nbsp; \n&nbsp;",
        "ranked": 5,
        "placed": "Cronaca",
        "epoch": 1677935722.3480427,
        "language": "IT",
        "source": "AGI"
    },
    {
        "title": "Scontro nella notte in Alto Adige, 8 giovani feriti",
        "date_raw": "Sat, 04 Mar 2023 07:27:33 GMT",
        "date": "2023-03-04",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-04/incidenti-stradali-scontro-notte-in-alto-adige-feriti-20349825/",
        "subtitle": "",
        "content": "AGI - Otto persone, tutti giovani di età compresa tra i 19 e 26 anni,> sono rimaste ferite, fortunatamente in maniera non grave, in un incidente stradale avvenuto nella notte a Mezzomonte nei pressi di Velturno in Alto Adige. \nNello scontro frontale, avvenuto verso le ore 4 della notte, sono rimasti feriti sette uomini (uno di loro ha riportato lesioni di media entità) e una donna. Sul posto i vigili del fuoco volontari della zona, cinque ambulanze e i carabinieri.&nbsp;",
        "ranked": 6,
        "placed": "Cronaca",
        "epoch": 1677935722.348044,
        "language": "IT",
        "source": "AGI"
    },
    {
        "title": "Pompe ferme e campi allagati, viaggio nell'\"Olanda di Sicilia\"",
        "date_raw": "Sat, 04 Mar 2023 06:45:51 GMT",
        "date": "2023-03-04",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-04/sicilia-ragusa-pompe-ferme-e-campi-allagati-viaggio-olanda-di-sicilia-20343432/",
        "subtitle": "",
        "content": "AGI - I terreni delle cosiddette 'acque basse' di Ispica sono ancora allagati> e le pompe non sono in grado di prosciugare l'acqua che li ha invasi con l'alluvione del 10 febbraio scorso. Le aree interessate abbracciano circa 200 ettari, una sorta di \"Olanda siciliana\" che attraverso un sistema di saie e canali, e con delle pompe idrovore ha reso coltivabili e abitabili vaste zone. Queste aree, soprattutto le contrade Pantano, Margio e Marza sono oggi in ginocchio per manutenzioni non effettuate>, occlusioni di canali e scelte tecniche perlomeno \"discutibili\". Il dato di fatto è che gli abitanti e chi ha aziende agricole nella zona si sono dovuti autotassare per avere il carburante necessario a mettere in funzione le pompe, e oggi continuano a vivere una emergenza fatta di rimpalli di responsabilità&nbsp;e interventi inadeguati. \nTre gli enti che dovrebbero occuparsi del territorio in questione: l'Autorità&nbsp;di Bacino e il Consorzio di Bonifica (entrambi enti della Regione Sicilia) e seppur marginalmente il Comune di Ispica. L'Autorità&nbsp;di bacino, che dovrebbe \"assicurare la difesa del suolo e la mitigazione del rischio idrogeologico\", il Consorzio di Bonifica che avrebbe il compito di \"promuovere e organizzare la bonifica come mezzo permanente di difesa conservazione e valorizzazione e tutela del suolo di utilizzazione e tutela delle acque e salvaguardia dell'ambiente\". \nE poi il Comune di Ispica. L'alluvione provocata dal medicane Helios è stata devastante>; il canale consortile ha superato gli argini, e l'acqua che doveva sboccare in mare è risalita nei terreni perché&nbsp;manca un sistema di chiuse a protezione di questi, e le pompe idrovore sono state in parte inutilizzabili. Cinque sono le pompe del Consorzio di bonifica che opera nell'area: due, una elettrica e una diesel ancora sott'acqua, sono collocate al Pantano Gariffi. Se l'acqua non viene assorbita (sempre che non riprenda a piovere), i tecnici non possono procedere alle verifiche e le pompe non potranno tornare in funzione. La capacità è di circa 300 litri al secondo per ognuna ma evidentemente servirebbe innalzarle per evitare la cronica sommersione che le rende inutilizzabili, come già&nbsp;avvenuto nell'inondazione del 2019. C'è poi la \"stazione di pompaggio\" che ha quattro pompe, a cui se ne è aggiunta una quinta diesel fornita in emergenza dalla Protezione civile. Tre di queste sono elettriche e al momento spostano 300 litri al secondo ognuna; una è diesel ma spenta. Un problema tecnico che attende risoluzione dopo che anch'essa è finita sott'acqua. E quella della Protezione civile, anch'essa diesel è spenta perché&nbsp;manca il carburante. \nA quanto apprende l'AGI, in una recente riunione in prefettura il responsabile del Consorzio di Bonifica> si era fatto carico di anticipare il gasolio per il funzionamento della pompa per tutta la durata dell'emergenza per poi ricevere il rimborso dalla Regione tramite la Prefettura. Il risultato è stato però&nbsp;che \"per garantire il funzionamento della pompa è dovuto intervenire il nostro presidente con del gasolio messo a disposizione dal Sindaco - ha spiegato il portavoce del 'Comitato canali sicurezza e territorio', Fabrizio Bucarelli - e dopo un paio di giorni di uso di gasolio del Consorzio abbiamo dovuto fare una colletta all'interno del Comitato per supplire all'inefficienza del pubblico. Fino a ieri c'è stata una fornitura del Comune di Ispica che però&nbsp;ora è terminata.&nbsp;Aspettiamo risposte dal Comune che è al corrente della situazione\". \nInsomma, nelle cosiddette \"acque basse\" di Ispica si dorme con un occhio solo, nella preoccupazione che la situazione possa peggiorare. \"Tutti si sono dati da fare, chi ha messo in funzione i propri mezzi agricoli, chi ha dato una mano alle famiglie più&nbsp;colpite per rimettere in sesto aziende e abitazioni. Siamo tutti pronti a collaborare ma bisogna intervenire in fretta intanto per rendere utilizzabili le pompe già&nbsp;presenti e nel medio termine, per verificare la mappatura dei canali e delle saie >e creare una chiusa che possa bloccare il reflusso dell'acqua che non sfogando in mare ritorna nei campi, oltre al fatto che alcune delle pompe andrebbero collocate in modo da non finire sott'acqua ogni volta\". Nel tempo, si sarebbe anche ridotta l'area in cui insisteva un bacino di \"riserva d'acqua a fini irrigui\", opera importante che dava sfogo a una parte delle acque contenendole. I problemi della \"piccola Olanda\" sono tanti ma i più&nbsp;urgenti riguardano la situazione di attuale emergenza che non è ancora finita.&nbsp;",
        "ranked": 7,
        "placed": "Cronaca",
        "epoch": 1677935722.348045,
        "language": "IT",
        "source": "AGI"
    },
    {
        "title": "Fedez malato non testimonia al processo sulla strage in discoteca",
        "date_raw": "Fri, 03 Mar 2023 18:54:35 GMT",
        "date": "2023-03-03",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-03/strage-discoteca-fedez-malato-non-testimonia-a-processo-bis-20346341/",
        "subtitle": "",
        "content": "AGI - Federico Leonardo Lucia, in arte Fedez, è malato e non ha testimoniato> al processo bis per la strage dell'8 dicembre 2018> davanti al 'Lanterna Azzurra Clubbing' di Corinaldo>. L'artista ha inviato un certificato medico e per lui si tratta della seconda assenza: la volta scorsa aveva rappresentato un legittimo impedimento, perché era impegnato nella registrazione di un programma televisivo, come Sfera Ebbasta, anche lui chiamato dalla procura di Ancona a testimoniare. Il processo bis, in corso al tribunale di Ancona, affronta le presunte irregolarità&nbsp;relative al rilascio ai gestori del locale delle autorizzazioni per lo svolgimento di spettacoli aperti al pubblico e dei sistemi di sicurezza.&nbsp; \nIl procedimento riguarda i componenti della commissione di vigilanza del comune di Corinaldo, tra i quali l'ex sindaco che la presiedeva, e uno dei soci della società&nbsp;che gestiva il 'Lanterna Azzurra Clubbing', dove la sera tra il 7 e l'8 dicembre 2018>, una banda composta da 8 giovani modenesi, 6 dei quali condannati in via definitiva>, uno morto prima del processo e un altro in attesa del procedimento a suo carico,&nbsp;era intenta a compiere piccoli furti e rapine, utilizzando uno spray al peperoncino. Quando l'aria all'interno del locale divenne irrespirabile, si scatenò un fuggi-fuggi verso una delle porte di sicurezza, davanti alla quale morirono 5 adolescenti e una giovane mamma>, travolti dalla calca e dal crollo di una balaustra arrugginita.",
        "ranked": 8,
        "placed": "Cronaca",
        "epoch": 1677935722.348046,
        "language": "IT",
        "source": "AGI"
    },
    {
        "title": "Uccide il fratello a martellate nel Nuorese",
        "date_raw": "Fri, 03 Mar 2023 18:34:05 GMT",
        "date": "2023-03-03",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-03/uccide-fratello-a-martellate-bitti-20346162/",
        "subtitle": "",
        "content": "AGI - Una lite tra due fratelli nelle campagne di Bitti (Nuoro), è&nbsp;sfociata in una tragedia. Stamane all'alba Giuseppe Pittalis, allevatore di 55 anni, ha ammazzato il fratello Giorgio, di 61 anni, colpendolo con un martello, nelle campagne in località&nbsp;'Sae Lussu' dove lavoravano insieme. Il primo a essere informato dell'accaduto è&nbsp;stato il sindaco, Giuseppe Ciccolini, che ha incontrato per caso Giuseppe Pittalis in paese. \n\"L'ho salutato e ho notato che era molto scosso - racconta all'AGI Ciccolini - e gli ho chiesto cosa avesse. A quel punto mi ha confessato ciò&nbsp;che aveva fatto e mi ha detto che voleva andare a costituirsi. Gli ho detto che, se avesse voluto, l'avrei accompagnato dai carabinieri e ha acconsentito, ma era comunque assolutamente deciso ad andarci anche da solo\". \nI due fratelli vivevano e lavorano insieme nella campagna di Bitti e l'omicidio sarebbe maturato in un clima di ostilità, pur mascherata dalla vita che conducevano insieme. Giuseppe Pittalis in paese è&nbsp;sempre stato giudicato come una persona dal carattere molto socievole e ben integrata nella comunità. \"Nel nostro paese - ha detto all'AGI il sindaco Ciccolini - è&nbsp;calato un velo di tristezza e di sgomento, e di umana compassione per una vicenda, nella quale Giorgio è&nbsp;certamente la vittima. La comunità&nbsp;si stringe alla famiglia per questa tragedia che ha provocato così&nbsp;tanto dolore\".",
        "ranked": 9,
        "placed": "Cronaca",
        "epoch": 1677935722.3480477,
        "language": "IT",
        "source": "AGI"
    },
    {
        "title": "A Roma la carta d'identità è un miraggio",
        "date_raw": "Fri, 03 Mar 2023 16:45:47 GMT",
        "date": "2023-03-03",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-03/carte-identit-roma-20339001/",
        "subtitle": "",
        "content": "AGI - Democratico è democratico, il sistema romano: dal municipio I al municipio XV, dal centro storico alle periferie, passando per la Roma-bene e per i quartieri popolari, al telefono non risponde nessuno. Compatti.<br> Almeno, questa l'esperienza fatta da AGI in una mattinata “sperimentale”. Roma, 2023. Poniamo il caso di dover rinnovare la carta d'identità>, perché scaduta o perché smarrita. Iniziamo la ricerca il 3 marzo, al mattino: online cerchiamo la sede municipale più vicina al nostro domicilio, e iniziamo le procedure consigliate. \nVeniamo indirizzati sul portale governativo (cartaidentità.gov.it), che ci specifica la possibilità di rinnovare i nostri documenti presso la sede comunale che abbia la prima disponibilità, a prescindere dalla distanza dal domicilio. Poco male, inizia la ricerca.&nbsp;Al 3 marzo 2023, la prima disponibilità online è data 20 luglio>, municipio IV. Le richieste però avanzano, tanto che aggiornando la pagina in pochi minuti la disponibilità è già slittata al 25. Occorre essere veloci, insomma. Le disponibilità successive sono 26 luglio per il municipio XIII, 27 ancora al quarto, 9 agosto al XII e 10 al quinto. Poi si passa a dopo le ferie d'agosto: il 17 agosto possiamo andare a richiedere un documento al municipio V, Prenestina, mentre il 21 all'VIII. Per il XIV si attende l'avvio dell'anno scolastico: prima disponibilità il 19 settembre. \nFin qui, le buone notizie. Perché dalla prima pagina di risultati in poi ne seguono quattro in cui si informa che “la sede non offre al momento disponibilità alla prenotazione di appuntamenti per il rilascio della Carta d'identità elettronica mediante questo sistema”. Trionfale, Acilia, Cinecittà, Quadraro, Centro Storico: dal I municipio, quello di Piazza Navona e Colosseo, fino al XV, quello di Torpignattara: i quasi tre milioni di abitanti di Roma affratellati da un comune senso, quello del ritardo. \nSe a qualcuno venisse in mente di contattare i singoli municipi, anticipiamo che l'impresa potrebbe risultare ardita: per contattare con acribia ogni ufficio anagrafe ai numeri telefonici forniti dai singoli siti, occorre più di un'ora> (provato). Per scrivere una mail a ciascun funzionario, probabilmente di più: confessiamo di aver mollato il colpo al secondo invio. \nFalliti i tentativi telefonici ai singoli municipi (alcuni contano cinque, sei numeri di telefono, altri uno, altri ancora solo mail, tutti ugualmente muti), tentiamo il numero unico del Comune 06 0606. Breve l'attesa, breve la chiamata, si apre uno spiraglio: l'open day>. L'impiegata spiega che ogni weekend viene offerta la possibilità di accedere al servizio più rapidamente: collegandosi al sito governativo di cui sopra, si può accedere a una serie di prenotazioni disponibili per il sabato e la domenica, fino a esaurimento posti. \nUna sorta di apertura straordinaria, cui accedere con pazienza e fortuna, come fosse una lotteria, nel classico spirito degli “open day” della pubblica amministrazione, che hanno lasciato più d'un amaro ricordo.<br> “Ma se provassimo ad andarci, al municipio, a fare un tentativo di persona?”. “L'appuntamento è obbligatorio. E ho altre chiamate in coda, arrivederci”. Che fortuna, è venerdì mattina. Proviamo, riaccendiamo al sito. Posti esauriti. Prima disponibilità: 25 luglio. \n<h2>L'assessore Catarci: \"Al lavoro per ridurre i tempi d'attesa\"</h2> \nÈ una questione di statistica. Andrea Catarci è>&nbsp;assessore alle Politiche del Personale, al Decentramento, Partecipazione e Servizi al territorio per la città&nbsp;dei 15 minuti di Roma Capitale. Prima di assumere per il Comune di Roma Capitale questo incarico dal lungo titolo, faceva il ricercatore. Replica alla ricerca pubblicata oggi da AGI con dovizia di numeri. \"I tempi di attesa ereditati a dicembre 2021 - spiega ad Agi - raggiungevano in media i 120 giorni. In questo anno abbiamo lavorato per abbassarli, raggiungendo una media, a dicembre del 2022, di 17 giorni d'attesa, alzatasi poi a 28 nel mese di gennaio e a 68 di febbraio. Chiaramente lavoriamo per riportarla al di sotto di questa soglia\". \nMa, replichiamo, dalla nostra indagine empirica i tempi di attesa superano i 140 giorni, altro che 68. \"La fotografia fatta da AGI riguardo ai tempi di attesa per il rilascio della carta d'identità&nbsp;- chiarisce l'assessore - ha colto un momento particolare di una giornata qualunque, in cui la situazione era questa. Probabilmente facendo la stessa richiesta qualche ora più&nbsp;tardi sarebbe stato possibile trovare uno slot più&nbsp;vicino nel tempo, magari il giorno seguente: ciò&nbsp;si deve sia alla gestione dall'agenda CIE (carte identità&nbsp;elettroniche) che alle disponibilità&nbsp;dei singoli municipi\". \nPossibile sia stata solo sfortuna? Risponde la statistica. \"Da novembre 2022, ogni mese - aggiunge Catarci - gli uffici dell'Anagrafe centrale eseguono mensilmente un'analisi dei tempi di prenotazione> della carta d'identità&nbsp;elettronica a Roma mediante tre rilevazioni quotidiane alle ore 9, 12 e 16: considerando il carattere di costante dinamicità&nbsp;delle disponibilità&nbsp;dell'Agenda CIE, questo tipo di rilevazione consente lo svolgimento di un monitoraggio ponderato e affidabile in quanto i risultati si fondano su una serie di dati non inferiore ai 100 campionamenti mensili\". \nI numeri, a Roma, sono notoriamente colossali: nel 2022 le carte di identità&nbsp;emesse sono state circa 310 mila>. Non sempre, necessariamente, rispondendo alla logica della calendarizzazione. \"Restano sempre garantite - sottolinea l'assessore - le urgenze indifferibili. In caso di partenza immediata, per esempio, è&nbsp;possibile presentarsi presso l'ufficio anagrafe, dove l'emergenza verrà&nbsp;risolta\". Stesso discorso, apprendiamo, vale per le persone che - magari perché&nbsp;anziane - hanno poca o nessuna dimestichezza con i sistemi informatici. \"In quel caso presso gli uffici vengono incontro\", risponde l'assessore. Sulla possibilità di reperire informazioni telefoniche, invece, permane una certa farraginosità&nbsp;da ufficio amministrativo. \n<h2>L'effetto degli open day</h2> \nA quanto già&nbsp;realizzato si aggiunge - spiega ulteriormente Catarci - il meccanismo degli open day. \"Tra gli sforzi compiuti da Roma Capitale, occorre sottolineare che le aperture straordinarie nei fine settimana degli uffici anagrafici municipali e degli ex Punti informativi turistici, garantite con continuità&nbsp;a partire da aprile 2022, hanno contribuito a risollevare la situazione e diversificare l'offerta. In media ogni fine settimana sono messi a disposizione da un minimo di 300 a un massimo di mille posti per il sabato e la domenica: oggi che era una giornata 'media' erano 600. Al primo open day del 2022 abbiamo registrato una fila immensa, per questo abbiamo inserito la prenotazione obbligatoria il giorno prima. Una settimana abbiamo fatto 1.100 appuntamenti. Capisco che su Roma tutto è&nbsp;poco, ma in un'altra città&nbsp;1.100 carte di identità&nbsp;non si fanno certo in un weekend \". \n\"Rimane innegabile - aggiunge ancora l'assessore - che l'innalzamento dei tempi medi di attesa di febbraio, rispetto ai mesi precedenti, sconti in parte la concomitanza con le operazioni elettorali nelle quali gli uffici anagrafici municipali sono stati parallelamente impegnati a pieno ritmo nelle attivita' elettorali e nei cambi di residenza: se metà&nbsp;del personale è&nbsp;impegnato nella macchina elettorale non potrà&nbsp;smaltire le altre richieste. Inoltre non si può&nbsp;non notare che questa criticità&nbsp;abbia carattere nazionale>: per l'aumento delle domande in alcuni comuni le agende vengono chiuse. In questo panorama la situazione romana è&nbsp;meno critica di quella ereditata poco più&nbsp;di un anno fa\". \nSe a novembre del 2022 i tempi medi di attesa rilevati >da Roma Capitale erano dunque di 25 giorni, divenuti 68 a febbraio di quest'anno, una certa strada è&nbsp;ancora da percorrere. \"La necessita' - dice ad Agi Catarci - è&nbsp;quella di omogeneizzare i diversi municipi, perché&nbsp;l'immissione degli slot è&nbsp;ancora un po' anarchica, in base alle disponibilità&nbsp;dei lavoratori e delle lavoratrici dei diversi uffici\". \nA ciò&nbsp;si deve forse la dicitura \"servizio non disponibile\" ritrovata da Agi sul sito governativo in merito a determinati municipi? \"in questo caso quando un municipio non ha disponibilità&nbsp;si limita a non presentarne, contando sul fatto che altri municipi sopperiranno alla domanda\".<br> Da ultimo, l'efficientamento, che Andrea Catarci spiega così&nbsp;ad AGI: \"Dalla scorsa estate abbiamo abbiamo sottoscritto un accordo con i sindacati per portare gli appuntamenti orari da 2/3 a 4. Finora questo accordo non si è&nbsp;potuto applicare perché&nbsp;preventivamente abbiamo fatto un potenziamento dei sistemi digitali e la predisposizione di un software per il pagamento anticipato, che ridurrà&nbsp;ulteriormente i tempi allo sportello. Nei prossimi mesi potremo prevedere i 4 appuntamenti orari. L'obiettivo è&nbsp;quello di tornare allo standard di attese di 20/30 giorni conseguito e mantenuto negli ultimi mesi del 2022, Roma Capitale sta mettendo a punto misure di omogeneizzazione nella gestione delle Agende per gli appuntamenti CIE tra i Municipi, dalle quali ci si attende una contrazione dei tempi minimi medi di attesa\". \"Adesso - assicura Catarci - è&nbsp;tutto sotto controllo. Ci potranno essere dei problemi organizzativi, ma si possono risolvere, compreso il monitoraggio\".&nbsp;",
        "ranked": 10,
        "placed": "Cronaca",
        "epoch": 1677935722.3480492,
        "language": "IT",
        "source": "AGI"
    }
]
