[
    {
        "title": "\"Pericoloso calo del potassio\", parla il medico di Cospito",
        "date_raw": "Sun, 29 Jan 2023 21:00:51 GMT",
        "date": "2023-01-29",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-29/medico-cospito-sciopero-fame-19859936/",
        "subtitle": "",
        "content": "AGI - L'organismo di Alfredo Cospito>, gravato dallo sciopero della fame> che porta avanti da mesi, sta soffrendo di un pericoloso calo del potassio. A lanciare l'allarme è&nbsp;il suo medico di fiducia, Angelica Milia>, che all'AGI spiega come l'anarchico, detenuto per reati di terrorismo, sia stato sottoposto a una terapia per reintegrare i sali, il cui deficit \"potrebbe causare aritmie cardiache\". \nLa terapia è&nbsp;stata concordata tra Milia e i sanitari del penitenziario di Sassari, dove Cospito è&nbsp;recluso.&nbsp;",
        "ranked": 1,
        "placed": "Cronaca",
        "epoch": 1675028730.5933645,
        "language": "IT",
        "source": "AGI"
    },
    {
        "title": "Uccide il fratello disabile e si suicida a Ortona",
        "date_raw": "Sun, 29 Jan 2023 20:50:24 GMT",
        "date": "2023-01-29",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-29/ortona-uccide-fratello-disabile-si-suicida-19859812/",
        "subtitle": "",
        "content": "AGI - Dramma familiare a Ortona, in provincia di Chieti: un uomo di 70 anni ha ucciso il fratello disabile, di 5 anni più&nbsp;grande, e si è&nbsp;tolto la vita. Secondo l'edizione online del quotidiano 'Il Centro', che riporta la notizia, l'omicidio-suicidio è&nbsp;avvenuto in una casa di via Tripoli. \nSecondo la ricostruzione dei carabinieri, la cui caserma si trova proprio alle spalle dell'abitazione in cui si è&nbsp;consumato il dramma, il fratello minore avrebbe soffocato il maggiore e poi si sarebbe impiccato.",
        "ranked": 2,
        "placed": "Cronaca",
        "epoch": 1675028730.5933673,
        "language": "IT",
        "source": "AGI"
    },
    {
        "title": "Una partita di calcio tra Under 17 a Palermo è finita in rissa",
        "date_raw": "Sun, 29 Jan 2023 20:07:05 GMT",
        "date": "2023-01-29",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-29/calcio-palermo-partita-under-17-violenze-19858942/",
        "subtitle": "",
        "content": "AGI - Botte in campo, aggressioni e un'invasione di campo di genitori inferociti >dopo la sospensione della partita: è&nbsp;quanto accaduto a Palermo >durante una partita di allievi regionali Under 17 tra Sporting Termini e Fincantieri>. La squadra di casa ha denunciato sui social il comportamento \"vergognoso e inspiegabile\" dei calciatori della Fincantieri che, furiosi per l'espulsione di due loro giocatori, avrebbero \"aggredito con pugni, calci e pestati a terra con violenza inaudita inspiegabile\" i loro rivali. \"Sembravano animali impazziti\", hanno scritto i dirigenti dello Sporting che hanno anche postato le foto dei volti tumefatti e delle ferite riportate da alcuni giocatori. \nLa partita tra lo Sporting in lotta per la salvezza e Fincantieri alla caccia dei playoff si è&nbsp;giocata al comunale di Campofelice di Roccella, nel capoluogo siciliano. Gli ospiti erano anche passati in vantaggio nel primo tempo ma nella ripresa la partita è&nbsp;degenerata in seguito all'espulsione di un giocatore ospite per una rovesciata che ha preso in piena faccia un avversario. Lì&nbsp;scoppia il \"putiferio\", compresa \"l'invasione di campo da parte dei genitori (padri e madri) che hanno inveito e strattonato l'arbitro che aveva sospeso la partita\". Solo \"l'intervento 20 minuti dopo di due pattuglie dei carabinieri> ha portato alla calma e i giocatori dello Sporting hanno potuto raggiungere lo spogliatoio\", raccontano i dirigenti del club di casa. \n \nDa parte sua, la ASD Fincantieri Calcio non ha smentito le intemperanze e ha \"condannato\" le violenze ma ha lamentato che lo Sporting ne abbia dato notizia con una comunicazione a suo dire \"scomposta\". \"I responsabili, dall'una e dall'altra parte, dovranno pagarne le conseguenze, ma solo quando, appunto, le responsabilità&nbsp;saranno individuate grazie anche al contributo determinante del referto arbitrale\", si legge in una nota del club che si riserva di approfondire l'accaduto \"anche con un supporto legale\". \nViolenze in campo sono state segnalate anche in un'altra partita del campionato siciliano Allievi Under 17, quella tra Gescal e NewEagles a Messina. E \"misure disciplinari severissime\" sono state invocate dal presidente del Comitato Regionale Sicilia della Lega Nazionale Dilettanti, Sandro Morgana, che ha definito \"vergognoso quello che è accaduto a Campofelice di Roccella e a Messina\". \"Sono veramente indignato e penso che i responsabili di questi fatti non sono persone che possono stare dentro un campo di calcio: sono delinquenti allo stato puro\", ha commentato.",
        "ranked": 3,
        "placed": "Cronaca",
        "epoch": 1675028730.5933688,
        "language": "IT",
        "source": "AGI"
    },
    {
        "title": "Leopard 2A7 Plus, la bestia nera dell'esercito russo",
        "date_raw": "Sun, 29 Jan 2023 18:05:10 GMT",
        "date": "2023-01-29",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-25/carri-armati-leopard-bestia-nera-esercito-russo-19797168/",
        "subtitle": "",
        "content": "AGI - KF 51 Panther> è un nome che tra le fila dell'esercito russo significa qualcosa di catastrofico. Non perché il Leopard 2A7 Plus sia già entrato in azione sul territorio ucraino, ma perché quella sigla, di un carro in fase di realizzazione,&nbsp;evoca storie e leggende della seconda guerra mondiale. \nQuando i tedeschi misero in campo sul fronte sovietico i loro Panther e sembrò che le sorti del conflitto dovessero virare a favore di Berlino. E pare che il nome del futuro carro tedesco sia stato scelto proprio per esercitare anche una pressione psicologica. Per ora, a tormentare i sonni di generali e colonnelli russi c'è il Leopard. L'ultima versione del più potente e veloce&nbsp;cingolato&nbsp;è stata fornita all'esercito del Qatar>.&nbsp; \n<img alt=\"\" src=\"https://images.agi.it/pictures/agi/agi/2023/01/29/180409703-3b6c2511-da8f-4dbc-aab7-525b6a9ef43f.jpg\"> \nÈ la più aggiornata e forse è il miglior carro al mondo. Del resto i tedeschi hanno una superiorità riconosciuta nella costruzione di carri armati, e non da oggi. Si aggiudicano tutte le competizioni Nato che si svolgono in Europa. \n \nEsercitazioni massicce sul modello della Tank Biathlon> che si svolge nel poligono militare di Alabino, nell'Oblast di Mosca>. &nbsp;A questa competizione partecipano quasi tutti i Paesi dell'ex Unione Sovietica ancora legati alla Russia e, da qualche anno, anche la Cina e la Corea del Nord. Una sorta di olimpiadi carriste alle quali nel 2014 fu invitata anche l'Italia, con altri Paesi Nato. Non se ne fece nulla perché la Russia invase&nbsp;la Crimea. \nSul fronte ucraino e occidentale si teme che l'esercito di Putin possa schierare il T14 Armata, l'unico dotato di \"torretta unmanned\">, che non prevede&nbsp;operatori umani all'interno. È un sistema completamente robotizzato e comandato da un operatore che si trova nello scafo, la parte più protetta del carro assieme alla parte frontale della torretta. \nI carri armati&nbsp;hanno di solito 4 membri di equipaggio:&nbsp;un pilota nello scafo e 3 in torre. I carri sovietici hanno equipaggi di 3 membri pilota cannoniere e capocarro perché sfruttano un sistema di caricamento automatico. E i Russi sono stati i primi ad adottare questo sistema, che negli eserciti occidentali utilizza solo la Francia con il carro Leclerc. Permette di sparare un colpo ogni 4 secondi, mentre un equipaggio occidentale ben addestrato riesce a sparare un colpo ogni 5 secondi. \nMa il sistema automatizzato è più soggetto a inceppamenti e ha una scarsa protezione.&nbsp;Quando un carro russo viene colpito, la torretta salta in aria per parecchi metri, per l'esplosione per simpatia delle munizioni. Nei carri occidentali i compartimenti sono corazzati e separati dalle munizioni, sono dotati di piastre a frattura prestabilita che consentono di far sfogare l'esplosione verso l'esterno. \n \nI T14 per ora sono comparsi solo nella cerimonia sulla Piazza Rossa. I servizi segreti britannici >ritengono che possano essere coinvolti nel conflitto ucraino, ma ci sono teorie opposte, giustificate da una logistica complessa con interventi di manutenzione troppo onerosi. Se dovesse cadere in mano nemica, non ci sarebbero più segreti sulle armi ad alta tecnologia. E infine non si hanno notizie di impieghi operativi, neppure nelle esercitazioni di un certo livello.&nbsp; \nAgli ucraini invece è probabile che vengano forniti Leopard 2 nella versione A4.&nbsp;È lo stesso mezzo fornito in Europa alla Spagna, alla Polonia, all'Austria, alla Svizzera, alla Danimarca, all'Olanda, al Belgio e alla Turchia. Ci sarebbe dunque una notevole disponibilità di ricambi e l'addestramento di equipaggi ucraini sarebbe più semplice.&nbsp;",
        "ranked": 4,
        "placed": "Cronaca",
        "epoch": 1675028730.5933702,
        "language": "IT",
        "source": "AGI"
    },
    {
        "title": "Molotov contro un commissariato a Roma. Il governo: \"Non ci faremo intimidire\"",
        "date_raw": "Sun, 29 Jan 2023 17:55:05 GMT",
        "date": "2023-01-29",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-29/cospito-molotov-contro-commissariato-roma-nessun-ferito-19854795/",
        "subtitle": "",
        "content": "AGI - Due molotov artigianali> sono state lanciate dagli anarchici - a margine della manifestazione di ieri a Trastevere - nel parcheggio del commissariato Prenestino>. Un poliziotto che era di guardia si è accorto delle bombe artigianali e, dopo essersi avvicinato alla vettura di un collega, è riuscito a intervenire senza farle esplodere. Gli anarchici, scesi in piazza per manifestare a favore di Cospito, sono poi fuggiti via. \nLe due molotov erano costituite con stracci imbevuti di liquido infiammabile all'interno di bottiglia chiusa con uno stoppino. Indagini in corso del Distretto Prenestino per identificare i responsabili. Per <a href=\"https://www.agi.it/cronaca/news/2023-01-28/anarchici-tensioni-con-la-polizia-roma-lanciate-bottiglie-19850364/\">gli scontri di sabato&nbsp;sera in piazza Trilussa></a>, >durante la manifestazione, sono stati 41 gli anarchici denunciati>.&nbsp;Nel corso del sit-in gli anarchici hanno provato a forzare piu' volte i cordoni delle forze dell'ordine e, a manifestazione terminata, hanno rovesciato tavolini dei bar e danneggiato fioriere e motorini parcheggiati in strada.&nbsp; \nE questa mattina una&nbsp;busta contenente un proiettile è stata recapitata al direttore del Tirreno, Luciano Tancredi>. A darne l'annuncio lo stesso quotidiano livornese. La busta, indirizza personalmente al direttore, oltre al proiettile conteneva un foglio a quadretti con su scritto \"Se Alfredo Cospito muore i giudici sono tutti obiettivi. Due mesi senza cibo. Fuoco alle galere\". Il messaggio era inoltre firmato con una \"A\" maiuscola>. Il proiettile, la busta e la lettera sono stati sequestrati dalla polizia che ha aperto una inchiesta per ricostruire la provenienza del messaggio.&nbsp; \n<h2>\"Non scendiamo a patti con chi ci minaccia\"</h2> \n\"Gli attentati compiuti contro la nostra diplomazia ad Atene, Barcellona e Berlino, come pure quello di Torino, le violenze di piazza a Roma e Trento, i proiettili indirizzati al direttore del Tirreno e al procuratore generale Francesco Saluzzo, la molotov contro un commissariato di Polizia: azioni del genere non intimidiranno le istituzioni\", si legge in una nota di Palazzo Chigi. \n\"Tanto meno - si legge ancora nella nota -&nbsp;se l'obiettivo è&nbsp;quello di far allentare il regime detentivo più&nbsp;duro per i responsabili di atti terroristici. Lo Stato non scende a patti con chi minaccia\". \n<h2>Piantedosi annuncia vertice in settimana</h2> \n\"Esprimo la mia solidarietà&nbsp;alle donne e agli uomini in divisa che con grande professionalità&nbsp;e spirito di sacrificio fronteggiano, anche in questi giorni ed in queste ore, le dimostrazioni di chi immagina di utilizzare la minaccia e la violenza come metodo di condizionamento delle istituzioni\",&nbsp;dichiara il ministro dell'interno Matteo Piantedosi>. \n\"La mia vicinanza va agli operatori di polizia rimasti feriti ed in particolare all'ispettore della Polizia di Stato che è&nbsp;stato colpito alla testa ed è&nbsp;stato curato con numerosi punti di sutura\", afferma Piantedosi che aggiunge: \"Lo Stato non si lascerà&nbsp;mai intimidire e condizionare da queste azioni del tutto inaccettabili, nella convinzione che nessuna rivendicazione o proposta possa essere presa in considerazione se viene portata avanti col ricorso a questi metodi, ancor più&nbsp;se rivolti contro le forze dell'ordine\". \nIl ministro \"segue in costante contatto con il Capo della Polizia gli episodi di questi giorni e svolgerà, in settimana, una disamina degli stessi in un incontro con i vertici e gli esperti degli apparati di sicurezza\".&nbsp; \n<h2>Secondo i sindacati di polizia, il pericolo è \"reale e concreto\"</h2> \n\"Il pericolo rappresentato dagli anarchici è&nbsp;reale e concreto. È un pericolo mai cessato, e i relativi movimenti, a tratti apparentemente sopiti, stanno tornando in auge, perseguono precisi obiettivi che vengono accuratamente comunicati e perseguiti all'interno dei collettivi, e richiedono adesso che si alzi ulteriormente la guardia. Sull'intera realtà&nbsp;degli anarchici, non si può&nbsp;arretrare di un passo, tutt'altro\",&nbsp;afferma Valter Mazzetti, Segretario Generale Fsp Polizia di Stato, \"gli attentati di queste settimane <a href=\"https://www.agi.it/cronaca/news/2023-01-28/cospito-attacchi-anarchici-italia-estero-19849192/\">contro i nostri diplomatici</a>, le minacce spintesi fino a coinvolgere il direttore del Tirreno, il procuratore generale Francesco Saluzzo ed altri ma anche ulteriori servitori dello Stato indicati in maniera altrettanto chiara con nomi e cognomi come 'obiettivi' nella rete di comunicazione anarchica, i disordini registrati fino a ieri sera a Roma, e la molotov contro il Commissariato Prenestino ci riportano, con prepotenza, al periodo peggiore della nostra storia recente>, e conosciamo troppo bene fenomeni così&nbsp;striscianti e subdoli per sottovalutarli\". \nPer Mazzetti \"sono tutti episodi che si accompagnano a una insistente campagna che pretenderebbe la revoca del regime del 41bis ad Alfredo Cospito. Oggi dobbiamo stare più&nbsp;che mai in allerta e non solo con i nostri valorosi colleghi che scendono in strada a fronteggiare pericoli diretti, come è&nbsp;successo ieri sera a Roma dove la professionalità&nbsp;delle forze dell'ordine ha consentito di portare a casa il miglior risultato nonostante i disordini provocati dai soliti violenti. Oggi le migliori risorse dello Stato, in sinergia fra loro e con il più&nbsp;totale appoggio della politica e delle istituzioni, sono chiamate a fermare pericolosi rigurgiti di sovversivi animati dall'odio\". \n\"Esprimiamo la nostra solidarietà&nbsp;ai colleghi del Commissariato preso di mira stanotte - conclude Massimo Nisida, Segretario Fsp Roma -, ed anche a tutti gli altri che, portando la divisa, si confermano come principale obiettivo della lucida follia degli anarchici\".",
        "ranked": 5,
        "placed": "Cronaca",
        "epoch": 1675028730.5933712,
        "language": "IT",
        "source": "AGI"
    },
    {
        "title": "L'Ocean Viking nel porto di Marina di Carrara",
        "date_raw": "Sun, 29 Jan 2023 16:07:29 GMT",
        "date": "2023-01-29",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-29/migranti-a-carrara-arriva-ocean-viking-19856717/",
        "subtitle": "",
        "content": "AGI -&nbsp;La Ocean Viking, >la nave della Sos Mediterranée> che ha a bordo 95 migranti, è entrata nel porto di Marina di Carrara>, dove era attesa per le prime ore del pomeriggio di oggi. Secondo il programma di accoglienza messo a punto dalle autorità, sono adesso previsti due screening medici sui migranti che si trovano a bordo: il primo sarà effettuato direttamente all'interno del porto, mentre il secondo sarà fatto al polo fieristico di Carrara. \nI minori non accompagnati,> che stando a quanto riferito dalla protezione civile dovrebbero essere 33>, saranno dirottati in strutture di accoglienza specifiche, mentre gli altri saranno dirottati in un padiglione del polo fieristico appositamente dedicato alla loro ospitalità.&nbsp; \n\"Sono in arrivo 95 persone di cui 38 minori e di questi 33 in arrivo senza essere accompagnati da nessuno\". A dirlo Monia Monni, assessore regionale alla protezione civile della Regione Toscana, che oggi è presente all'arrivo della Ocean Viking, la barca della ong Sos Mediterranée, nel porto di Marina di Carrara. \"Spero che anche oggi l'accoglienza che questa terra saprà offrire - ha poi aggiunto Monni - renderà orgogliosi tutti noi di essere toscani\". \n&nbsp;",
        "ranked": 6,
        "placed": "Cronaca",
        "epoch": 1675028730.5933723,
        "language": "IT",
        "source": "AGI"
    },
    {
        "title": "\"La spirale di morte in Medioriente chiude i pochi spiragli di fiducia\"",
        "date_raw": "Sun, 29 Jan 2023 13:23:27 GMT",
        "date": "2023-01-29",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-29/papa-spirale-morte-medioriente-chiude-pochi-spiragli-fiducia-19855028/",
        "subtitle": "",
        "content": "AGI - \"Con grande dolore apprendo le notizie che giungono dalla Terra Santa, in particolare della morte di 10 palestinesi,> tra cui una donna, uccisi durante azioni militari israeliane antiterrorismo in Palestina e di quanto accaduto vicino a Gerusalemme venerdì sera quando 7 ebrei israeliani sono stati uccisi da un palestinese e tre sono stati feriti all'uscita della sinagoga\". Così Papa Francesco dopo l'Angelus, dopo gli attacchi di Gerusalemme.&nbsp; \n\"La spirale di morte che aumenta di giorno in giorno non fa altro che chiudere i pochi spiragli di fiducia che ci sono tra i due popoli. Dall'inizio dell'anno - sottolinea il Pontefice - decine di palestinesi sono rimasti uccisi negli scontri a fuoco con l'esercito israeliano. Faccio appello ai due governi e alla comunità internazionale> affinché si trovino subito e senza indugio altre strade che comprendano il dialogo e la ricerca sincera della pace\". \nE prima della recita dell'Angelus, il Papa è tornato a parlare della cultura dello spreco e dello scarto>. \"Ambedue sono peste\" ha detto.&nbsp;\"Non sprecare ci permette di apprezzare il valore di noi stessi, delle persone e delle cose. Purtroppo, però, è un principio spesso disatteso, soprattutto nelle società&nbsp;più&nbsp;agiate\". In questo senso va anche l'appello a non sprecare \"le risorse del creato\", che \"non si possono usare così\". \nIl Pontefice ha rimarcato come \"nel mondo ogni anno vada&nbsp;sprecato circa un terzo della produzione alimentare totale>. E questo mentre tanti muoiono di fame!\". \"I beni vanno custoditi e condivisi, in modo che a nessuno manchi il necessario. Non sprechiamo quello che abbiamo, ma diffondiamo un'ecologia&nbsp;della giustizia e della condivisione!\", ha aggiunto il Pontefice che ha indicato \"tre sfide contro la mentalità dello spreco\".&nbsp;",
        "ranked": 7,
        "placed": "Cronaca",
        "epoch": 1675028730.5933738,
        "language": "IT",
        "source": "AGI"
    },
    {
        "title": "Un 'buon sonno' migliora la performance sportiva degli adolescenti",
        "date_raw": "Sun, 29 Jan 2023 10:54:55 GMT",
        "date": "2023-01-29",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-29/buon-sonno-migliora-attivita-sportive-adolescenti-19829391/",
        "subtitle": "",
        "content": "AGI - Bravi in campo il lunedì&nbsp;e poi sempre meno fino al venerdì. Una nuova dimostrazione dell'importanza del sonno in termini di prestazioni fisiche e cognitive arriva da una ricerca dell'Università&nbsp;di Pisa >pubblicata sul Journal of Biological Rhythms. \nI ricercatori del Sonnolab del Dipartimento di Ricerca Traslazionale e delle Nuove Tecnologie in Medicina e Chirurgia hanno studiato un campione di 93 studenti tra i 13 e i 17 anni, atleti di società&nbsp;sportive di pallacanestro della provincia di Pisa (ASD Polisportiva Nicosia, GMV Ghezzano, Dream Basket). \nL'obiettivo era di valutare gli effetti della mancanza di sonno cronica e del Social Jetlag (cioè il disallineamento tra gli orari preferiti di sonno, definiti su base biologica, e quelli effettivi dovuti ad impegni sociali come il dover andare a scuola) sull'apprendimento motorio e le prestazioni fisiche e cognitive degli adolescenti. \n\"Nell'uomo, così come in altri animali, la transizione dall'infanzia all'adolescenza si accompagna ad uno spostamento in avanti degli orari del sonno, ma questo può entrare in conflitto con la necessità di svegliarsi presto per esempio per andare a scuola - dice Simone Bruno dottorando in Scienze Cliniche e Traslazionali dell'Ateneo pisano - e così il Social Jetlag e la privazione di sonno cronica possono avere conseguenze negative su vari aspetti della fisiologia dei più giovani, come il rendimento scolastico e sportivo e l'apprendimento di nuove competenze\". \nLa sperimentazione ha previsto che i ragazzi eseguissero sessioni multiple da 10 tiri liberi> sia durante le vacanza estive, sia mentre andavano a scuola: nel complesso sono stati raccolti i risultati di quasi 8.000 tiri liberi. Da quanto è emerso, le conseguenze del debito di sonno non sarebbero uguali per tutti: ad accusarne maggiormente gli effetti sono infatti i cosiddetti \"gufi\", cioè coloro che hanno un cronotipo serotino e quindi una tendenza spiccata ad andare a letto tardi. \n\"Il risultato - conclude il professore Ugo Faraguna> del Dipartimento di Ricerca Traslazionale e delle Nuove Tecnologie in Medicina e Chirurgia dell'Università di Pisa e direttore del Sonnolab - supporta l'idea che gli orari della scuola non corrispondano alla biologia del ritmo del sonno degli studenti e che posticipare l'orario di inizio delle lezioni potrebbe garantire loro numerosi benefici non solo limitati all'ambito sportivo>\". \nIl gruppo di ricerca che ha realizzato lo studio, interamente dell'Università di Pisa, è composto da Simone Bruno, Davide Benedetti, Andrea Bazzani, Francesca Ferri, Iacopo Granieri, Francy Cruz Sanabria, Simona Fiori, Paola d'Ascanio, Paolo Frumento e Ugo Faraguna.",
        "ranked": 8,
        "placed": "Cronaca",
        "epoch": 1675028730.5933747,
        "language": "IT",
        "source": "AGI"
    },
    {
        "title": "Uccide il marito a coltellate davanti al figlio nel Bresciano",
        "date_raw": "Sun, 29 Jan 2023 09:42:00 GMT",
        "date": "2023-01-29",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-29/uccide-il-marito-a-coltellate-davanti-al-figlio-nel-bresciano-19853636/",
        "subtitle": "",
        "content": "&nbsp; \nAGI - Ha ucciso il marito >con alcune coltellate alla gola davanti al figlio quindicenne. L'omicidio è avvenuto nella serata di sabato a Nuvolento, in provincia di Brescia. \nLa donna, Raffaella Ragnoli, è stata arrestata dai Carabinieri in accordo con il pm di turno della procura di Brescia. È stato il figlio della coppia a dare l'allarme e a chiamare i soccorsi.<br> <br> Da una prima ricostruzione marito e moglie hanno litigato in casa. La discussione è degenerata quando la 56enne&nbsp;ha colpito il coniuge, Romano Fagoni di 59 anni.",
        "ranked": 9,
        "placed": "Cronaca",
        "epoch": 1675028730.5933764,
        "language": "IT",
        "source": "AGI"
    },
    {
        "title": "Il lago nel cuore di Roma minacciato dalle ruspe",
        "date_raw": "Sun, 29 Jan 2023 07:18:00 GMT",
        "date": "2023-01-29",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-29/lago-bullicante-minacciato-ruspe-proteste-ambientalisti-19845250/",
        "subtitle": "",
        "content": "AGI - C'è un lago nel cuore di Roma, il lago Bullicante, nato sotto gli occhi dei residenti, che rischia di scomparire. È quello sorto nel 1992 alla periferia est di Roma, nel quartiere Prenestino, dagli scavi del cantiere di un centro commerciale. Tant'è che ancor oggi “lo scheletro della costruzione emerge dallo specchio d'acqua, circondato da una boscaglia di robinie e salici e dai fusti di cannuccia palustre impenetrabili se non dagli uccelli selvatici”, scrive il settimanale online L'Essenziale, costola del prestigioso Internazionale. \nEra il 1992 quando le ruspe della Ponente 1978, un'azienda del gruppo del costruttore Antonio Pulcini, ancora oggi proprietaria del terreno privato, “intercettarono una delle falde dei depositi del vulcano dei Colli Albani>”, spiega Monia Procesi, ricercatrice dell'Istituto nazionale di geofisica e vulcanologia (Ingv) che ha condotto delle verifiche sul bacino nel 2018. \n \nSecondo la ricostruzione, “l'invaso dello scavo si riempì d'acqua e il tentativo di pomparla nel collettore fece allagare l'adiacente largo Preneste”. Da quel momento, scrive L'Essenziale, “per i successivi vent'anni, il lago rimase nascosto dietro alle mura di cinta dell'ex fabbrica Snia Viscosa, riconquistato a poco a poco dalla vegetazione selvatica. Ora nell'area verde ci sono oltre 350 specie botaniche spontanee, quattro habitat tutelati dalle norme europee a difesa della biodiversità>, quasi novanta specie di uccelli, comprese nove d'interesse comunitario, e trenta di libellule, un terzo di tutte quelle presenti in Italia”. \nTuttavia, si legge, “un nuovo progetto edilizio mette a rischio la zona: a pochi metri dal lago, le ruspe sono pronte a trasformare 40mila metri quadri di ruderi dell'ex fabbrica Snia Viscosa, ormai popolati da piante e animali, in un polo logistico con magazzini, aree di smistamento e uffici. \nCosì, scrive il settimanale: “L'allarme è scattato di nuovo nel dicembre del 2022 quando si è diffusa la notizia di un nuovo progetto speculativo sui ruderi dell'ex fabbrica>, a loro volta vincolati dalla soprintendenza ai beni culturali. È stato emanato un nuovo permesso di costruire rilasciato l'11 novembre 2022 dagli uffici del dipartimento urbanistica del comune di Roma per un progetto di ‘restauro conservativo e parziale ristrutturazione' che dovrebbe trasformare i 40mila metri quadri dei capannoni in un polo logistico”. \n \nSecondo gli ambientalisti e gli abitanti del luogo, anni di abbandono di quest'area e del lago “hanno favorito un processo di successioni naturali che ha portato a un'altissima biodiversità” e come spiega Giuliano Fanelli, botanico e docente all'università di Tor Vergata di Roma, che ha studiato l'area intorno al lago, “non è importante però solo la quantità di specie, ma anche la ricchezza delle interazioni tra le caratteristiche del luogo, il ruolo delle piante e gli animali, che rendono l'ecosistema resiliente”. \nIl lago è poi frequentato dai più comuni merli fino a specie tutelate come il martin pescatore e l'airone rosso>. Nel prato nidificano i fagiani. Tra le “rupi” dell'ex fabbrica sono stati avvistati il falco pellegrino, rapaci notturni come la civetta, e il pipistrello pigmeo, specie rara, indicatore di qualità degli habitat. \nConclude il giornale online che “ora abitanti e attivisti temono che con le elezioni regionali del 12 e 13 febbraio l'estensione delle tutele possa essere bloccata o saltare del tutto”.",
        "ranked": 10,
        "placed": "Cronaca",
        "epoch": 1675028730.5933778,
        "language": "IT",
        "source": "AGI"
    }
]
