[
    {
        "title": "La procura di Roma apre fascicolo sulla strage dei migranti a Cutro ",
        "date_raw": "Mon, 06 Mar 2023 15:12:06 GMT",
        "date": "2023-03-06",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-06/procura-roma-apre-inchiesta-strage-migranti-cutro-20375283/",
        "subtitle": "",
        "content": "AGI -&nbsp;Non c'è nessuna indagine,> al momento, sul naufragio di Cutro da parte della procura di Roma. \nL'ufficio guidato dal procuratore Francesco Lo Voi precisa di aver ricevuto un esposto da un gruppo di parlamentari> (tra cui Angelo Bonelli, Ilaria Cucchi e Nicola Fratoianni). L'esposto ha determinato l'apertura di un fascicolo, iscritto come modello 45, ossia senza indagati o ipotesi di reato. L'ufficio capitolino sta valutando il documento e l'eventuale invio alla procura di Crotone.&nbsp;",
        "ranked": 1,
        "placed": "Cronaca",
        "epoch": 1678119324.7768674,
        "language": "IT",
        "source": "AGI"
    },
    {
        "title": "Toghe rosa, quante sono le donne in magistratura",
        "date_raw": "Mon, 06 Mar 2023 15:07:44 GMT",
        "date": "2023-03-06",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-06/donne-magistrato-20378817/",
        "subtitle": "",
        "content": "AGI - Sono 9.534&nbsp;- compresi quelli fuori ruolo e quelli in tirocinio - i magistrati italiani, 4.213&nbsp;uomini e 5.321 donne, le quali, quindi, risultano pari al 56% circa del totale: però, quasi tre magistrati su quattro (71%), tra coloro che esercitano funzioni direttive, sono uomini. E' quanto emerge dai dati, aggiornati a oggi, pubblicati sul sito web del Consiglio superiore della magistratura. \nIl plenum di Palazzo dei Marescialli, mercoledì scorso, ha, <a>per la prima volta, nominato una donna - Margherita Cassano - alla presidenza della Corte di Cassazione</a>: una tappa importante per le toghe italiane, a distanza di 60 anni dall'approvazione della legge (n.66/1963) che regolamentò l'ammissione delle donne a tutte le cariche e impieghi pubblici, compresa la magistratura.&nbsp; \nLe prime 27 donne sono entrate nel personale di magistratura nel 1965 - in 3 diversi concorsi - e rappresentarono il 6% dei vincitori. Il sorpasso 'rosa' tra i vincitori di concorso è avvenuto per la prima volta nel 1987, quando, tra i nuovi 300 magistrati, le donne furono 156. Dal 1996 in poi, il numero delle donne vincitrici del concorso è stato sempre superiore a quello degli uomini (nel 2022 sono state il 69%), ma è solo dal 2015 che il numero totale di donne presenti in magistratura ha superato quello degli uomini. Dagli ultimi dati aggiornati, emerge la netta prevalenza del numero di donne anche tra i magistrati ordinari in tirocinio: in totale, i Mot sono 224 e, di questi, 160 sono donne (il 71% circa, in aumento rispetto allo scorso anno in cui rappresentavano il 62%) e 64 uomini (il 29% circa). Tra le toghe fuori ruolo, invece, prevale il numero di uomini (53%).&nbsp; \nNegli uffici di competenza diversa da quella nazionale le donne rappresentano il 57% circa del totale dei magistrati. Una prevalenza di magistrati donne si manifesta nei distretti del nord, come Milano (65%), Torino (58%), Bologna (57%), Brescia (56%)>. Anche in alcuni distretti del Meridione prevale il personale femminile, come Napoli (62%), Messina (59%), Catanzaro (59%), Catania (59%) e Campobasso (57%). I soli distretti con prevalenza di personale maschile sono quelli del Trentino Alto Adige, con Trento (55% di uomini) e Bolzano (52%). La situazione è nettamente diversa per gli uffici con competenza nazionale, dove le donne rappresentano soltanto il 36% del personale di magistratura.&nbsp; \nQuanto ai ruoli di vertice, i 379 magistrati con incarichi direttivi si distribuiscono in modo non uniforme tra i due sessi, con quasi tre magistrati su quattro (71%), tra coloro che esercitano funzioni direttive, uomini. La situazione è più equilibrata per quello che riguarda le funzioni semidirettive: su 10 magistrati che svolgono tali mansioni, quasi 5 di essi sono di sesso femminile (46% sui 690 complessivi). \nLa percentuale di donne con incarichi direttivi sale se si guarda ai soli uffici giudicanti (33,9%), mentre, per quanto attiene a quelli requirenti, soltanto nel 23% dei casi un magistrato donna ha responsabilità di comando. Tale squilibrio vale anche per gli incarichi semidirettivi, che sono assegnati a donne nel 48,7% dei casi fra i giudicanti, e soltanto nel 33% delle volte negli uffici requirenti. \nTra gli uffici giudicanti, la percentuale di donne con incarichi direttivi in Cassazione è pari al 29,5%>, in Corte d'appello ammonta al 32% circa, mentre è pari al 65% circa nei tribunali di Sorveglianza e al 50% nei tribunali per minorenni.&nbsp;Tale percentuale scende al 25,7% presso i tribunali ordinari. \nPer quanto riguarda invece gli uffici requirenti, le donne rivestono in maggior numero incarichi direttivi presso le procure per i minorenni (60%), mentre è minima la percentuale di donne con incarichi direttivi nelle procure generali e nelle procure della Repubblica (rispettivamente il 14 e 17% circa). Infine, una sola presenza femminile con incarico direttivo si rileva nella procura generale presso la Cassazione.&nbsp; \nLa funzione semidirettiva presso gli uffici giudicanti è affidata a magistrati donne nel 49% dei casi, sia in primo grado che in secondo grado. Negli uffici requirenti, invece, le percentuali sono rispettivamente del 32% circa e del 36% circa. Alla Direzione nazionale antimafia e antiterrorismo vi è un solo posto coperto ed è assegnato a una donna.&nbsp;",
        "ranked": 2,
        "placed": "Cronaca",
        "epoch": 1678119324.7768698,
        "language": "IT",
        "source": "AGI"
    },
    {
        "title": "\"Le donne più libere anche grazie al pallone\" ",
        "date_raw": "Mon, 06 Mar 2023 15:02:43 GMT",
        "date": "2023-03-06",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-06/elisa-bartoli-8-marzo-donne-piu-libere-anche-grazie-calcio-20375091/",
        "subtitle": "",
        "content": "<br> AGI - “L'8 marzo> può essere un momento per promuovere campagne di solidarietà>, ricordandoci che ci sono ancora tante battaglie da portare avanti>”. Lo dice all'AGI Elisa Bartoli, capitano della As Roma calcio femminile>, in serie A e in testa alla classifica del campionato.<br> <br> “La AS Roma - spiega - è da sempre molto attenta a tutto ciò e in questa giornata per esempio ha lanciato la vendita di una sciarpa rosa prodotta dal Club i cui proventi saranno destinati all'acquisto di materiale sanitario per offrire alle donne vittime di violenza un percorso di visita che garantisca loro la massima tutela negli ospedali. Sono piccole cose che possono però avere un impatto positivo nelle vite di chi, purtroppo, si trova ad avere a che fare con momenti di estremo disagio e di violenza. La giornata dell'8 marzo per me serve anche a celebrare tutte le battaglie che le donne hanno portato avanti nel tempo e che ci hanno permesso di essere qui oggi, più libere e indipendenti rispetto a prima>”.<br> <br> Cresce l'interesse per il calcio femminile, soprattutto da parte delle bambine: “Negli ultimi anni - afferma Bartoli - sempre più bambine si iscrivono nelle scuole calcio, questo anche perché il calcio per fortuna non è più visto come uno sport solo per maschi e quindi la bimba che gioca non è più una mosca bianca, per fortuna”.<br> <br> Le hanno mai detto quando era piccola che il calcio non era per le bambine? Cosa provava quando glielo dicevano? “Certo, purtroppo è capitato. Mi sono sentita dare del maschiaccio ma io non ho mai dato importanza a queste chiacchiere> perché giocare a calcio mi faceva stare bene, era ciò che amavo. Vorrei dire a tutte le bambine che si sentono discriminate di non abbandonare mai i propri sogni e ciò che amano”. \nPerché siamo ancora cosi lontano dal professionismo vero e proprio per il calcio femminile, da questa stagione è riconosciuto solo quello di serie A, dove ci siete anche voi. Eppure, c'è sempre più interesse di pubblico e sponsor. “Il passaggio al professionismo in Serie A - prosegue il capitano giallorosso - è arrivato dopo tanti anni di battaglie da parte delle calciatrici e sicuramente non deve essere visto come un punto di arrivo, perché sono tanti gli aspetti ancora migliorabili. E parlo anche di questioni da risolvere anche per tante altre discipline: perché gli sport femminili in Italia non sono ancora riconosciuti come professionistici? C'è ancora molta strada da fare, non solo nel calcio purtroppo”.<br> <br> Professione e famiglia. Ci sono tante calciatrici mamme, fra un allenamento e l'altro c'è la famiglia, lo studio, oppure per colleghe che non giocano in A, magari un lavoro. E' difficile coniugare tutto questo pur restando ai massimi livelli? “Credo che studiare non sia un ostacolo>, certo - afferma - è comunque difficile coniugare le due cose. Nelle stagioni passate sono cresciuta con compagne che dovevano anche lavorare e quindi ci si allenava la sera tardi; questo purtroppo abbassava sia il livello che l'intensità del gioco. Sarebbe bello se ogni calciatrice potesse avere una tranquillità economica per dedicarsi completamente a questo lavoro”.<br> <br> Torniamo al calcio, la maglia giallorossa addosso, il grado di capitano, la maglia azzurra… “Roma per me è vita >- afferma Elisa Bartoli- è ciò che ho amato fin da piccola e che amo follemente ancora. È un privilegio ed un onore essere il capitano di questa squadra, è un sogno che si è realizzato. Per quanto riguarda la Nazionale, giocarci è il sogno di ogni bambina e una grande responsabilità; spero che molti tifosi possano seguirci al prossimo Mondiale”. Quale è il punto di forza della squadra grazie al quale avete raggiunto gli attuali risultati? \n“Sicuramente l'umiltà e l'unione. Abbiamo sempre un atteggiamento propositivo e tanta voglia di cercare di superare i nostri limiti partita dopo partita”, sottolinea la calciatrice. Cosa vi manca? “Speriamo di poter regalare ai tifosi una grande gioia quest'anno. I prossimi obiettivi? Siamo in corsa per lo Scudetto e la Coppa Italia - ricorda - mentre in Champions dobbiamo giocare i quarti di finale all'Olimpico il prossimo 21 marzo contro il Barcellona dopo una stagione sorprendente. Speriamo che molti tifosi vengano a sostenerci per Roma-Barcellona perché grazie al loro calore io e le mie compagne riusciamo a dare sempre il meglio di noi stesse in campo”. Arriverà il fatidico giorno in cui bisognerà appendere gli scarpini al chiodo: “Spero di rimanere in questo ambiente - conclude- perché lo sport e la competizione fanno parte di me e non riuscirei probabilmente a vivere senza”.",
        "ranked": 3,
        "placed": "Cronaca",
        "epoch": 1678119324.7768714,
        "language": "IT",
        "source": "AGI"
    },
    {
        "title": "\"La Procura di Bergamo mi restituisce giustizia, ho lavorato per la patria\"",
        "date_raw": "Mon, 06 Mar 2023 14:37:10 GMT",
        "date": "2023-03-06",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-06/procura-bergamo-giustizia-patria-numero-oms-due-ranieri-guerra-20379268/",
        "subtitle": "",
        "content": "AGI&nbsp; – &nbsp;Il nome dell'ex direttore vicario dell'Oms Ranieri Guerra non figura nell'atto di chiusura dell'inchiesta sulla gestione della prima fase del Covid della Procura di Bergamo. “La fine dell'indagine mi restituisce giustizia. Dopo anni in cui sono stato additato come responsabile assoluto della diffusione della pandemia e ho subito minacce di morte sono l'unico a non esserci. >Non ho interessi a ‘regolamenti di conti' dal punto di vista umano ma mi auguro che chi mi ha accusato,<a href=\"https://www.agi.it/cronaca/news/2021-08-20/scontro-oms-guerra-chiede-milioni-a-zambon-per-danni-immagine-13629130/\"> Francesco Zambon, </a>abbia una coscienza. Per me questa storia è stata un danno enorme,> oggi probabilmente sarei ancora all'Oms. Il messaggio in cui dico che fare tamponi a tutti è una cazzata? Volevo dire che in quel momento la priorità era isolare i> contatti dei positivi visto il tempo che ci voleva ad avere l'esito dei tamponi ” dice intervistato dall'AGI. \n<h2>\"Io, da baricentro della diffusione ad archiviato a Venezia e 'fuori' da Bergamo\"</h2> \nPer lui l'ipotesi di reato era di ‘false dichiarazioni al pm' in relazione alla sua deposizione da testimone sulla questione d<a href=\"https://www.agi.it/cronaca/news/2020-12-01/ranieri-guerra-report-piano-pandemico-oms-covid-10502027/\">el mancato aggiornamento </a>del piano pandemico del 2006 dopo che l'ex funzionario dell'Oms Francesco Zambon lo aveva accusato di averlo costretto a postdatare il documento al 2016. La contestazione resta in piedi ma, considera il suo avvocato Roberto De Vita, “il dato di fatto è che lui che era considerato il baricentro della diffusione del contagio attraverso il mancato aggiornamento del piano non è assieme agli altri che rispondono dell'impreparazione dell'Italia &nbsp;e il Tribunale di Venezia nel novembre scorso ha archiviato le accuse, in parte nel merito >e in parte per l'immunità diplomatica,> non potendo entrare nella sostanza delle cose. E' plausibile pensare che anche a Bergamo si vada verso l'archiviazione”. &nbsp; \n<h2>\"La Procura ha fatto un lavoro straordinario\"</h2> \nGuerra, che lasciò l'Oms nel settembre del 2021, esprime un giudizio positivo sull'inchiesta dei magistrati: “La Procura ha fatto un lavoro straordinariamente dettagliato ed equilibrato, di grandissima onestà intellettuale, entrando nel merito delle questioni dopo che il gip di Venezia ha stabilito che non ci fu nessuna violenza privata da parte mia su Zambon. Oggi sarei ancora all'Oms? Dico solo che quattro quinti sono rimasti lì fino a un mese fa e gli altri ci sono ancora….”. &nbsp;Ai pm di Bergamo attribuisce il merito di essersi concentrati “più che sul mancato aggiornamento&nbsp; del piano pandemico sulla mancata applicazione del piano influenzale che c'era ed era valido e spiegava esattamente >cosa fare nelle varie fasi. In fondo, l'unico che aveva scritto, quando ero al Ministero, di aggiornare il piano sono stato io ed era nel 2007”. &nbsp; \n<h2>\"Perché ho detto che fare i tamponi era una cazzata\"</h2> \nSul messaggio in cui definisce “fare i tamponi a tutti è la cazzata del secolo” il 15 marzo 2020, chiarisce: “In quel momento bisognava aspettare 24-48 ore per avere gli esiti perché i tamponi dovevano passare dall'Iss, era un meccanismo assurdo perché la tempestività era tutto. Occorreva prima di tutto isolare le persone e poi, chiaro, fare anche il tampone, In Lombardia non era già più possibile farli perché il tracciamento era saltato> e il virus galoppava”. \nGuerra non fa nomi ma dalle sue considerazioni emerge che non ha condiviso la gestione politica della pandemia: “Nel marzo 2020 esposi al ministero la necessità di un piano di comunicazione pubblico che era necessario ma &nbsp;non venne fatto. Al ministero quel piano non lo lessero.&nbsp; La pandemia era un cigno nero ma divenne bianco> già con l'alert dell'Oms il 5 gennaio. Per due mesi non fu fatto nulla per attivare le procedure previste dal piano del 2006. Il mio compito da ex servitore dello Stato e funzionario di un'organizzazione internazionale era aiutare il nostro Paese ritenuto untore.&nbsp;Questo non ha a che fare col colore del governo ma con l'amore per la patria”. \n<h2>Per il gip \"il dossier dell'Oms fu ritirato per rapporti con Pechino\"</h2> \nLa posizione di Guerra, attuale direttore delle relazioni internazionali dell'Accademia nazionale di Medicina, è stata archiviata dal gip di Venezia con una complessa motivazione. Nel documento visionato dall'AGI si legge che fu “estraneo” <a href=\"https://www.agi.it/cronaca/news/2020-12-29/francesco-zambon-oms-piano-pandemico-solo-ranieri-guerra-10849043/\">al ritiro del dossier dell'Oms, </a>svelato dall'ex consulente dei legali dei familiari delle&nbsp;vittime Robert Lingard, dai contenuti molto critici&nbsp;con l'Italia che avvenne “per ragioni inerenti i rapporti con la sede di Pechino”> &nbsp;e che “non aveva alcun rapporto di sovraordnazione> gerarchica nei confronti di Zambon tale da poterlo autorizzare o meno alla pubblicazione”. &nbsp;Secondo il giudice, il tono della mail in cui parlò&nbsp;di “ultimo aggiornamento del piano al 2016” era “perentorio ma non intimidatorio”. In ogni caso sulla correzione della data bisognerebbe riferirsi a una “responsabilità dell'ente” e non a una “propria” di Guerra che&nbsp;quindi “continua <a href=\"https://www.agi.it/cronaca/news/2020-12-02/oms-procura-bergamo-piano-pandemico-ranieri-guerra-zona-rossa-10508680/\">a beneficiare dell'immunità</a> funzionale per gli atti compiuti a nome dell'Organizzazione”.&nbsp;<br> &nbsp;",
        "ranked": 4,
        "placed": "Cronaca",
        "epoch": 1678119324.7768726,
        "language": "IT",
        "source": "AGI"
    },
    {
        "title": "Incendio in un appartamento a Bologna, un morto e un ferito grave",
        "date_raw": "Mon, 06 Mar 2023 14:28:43 GMT",
        "date": "2023-03-06",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-06/incendio-appartamento-bologna-un-morto-un-ferito-grave-20380542/",
        "subtitle": "",
        "content": "AGI - Un uomo di 62 anni>, Giovanni Sarti, è morto oggi a Bologna per le ferite riportate a causa di un incendio divampato attorno alle 12.30 nell'appartamento di via Vestri in cui viveva, nei pressi del ponte di via Stalingrado. \nSecondo quanto appreso, le fiamme si sono propagate dalla cucina, all'ultimo piano dello stabile, una palazzina di edilizia residenziale pubblica. Il fratello dell'uomo, un 61enne sordomuto che viveva con lui, è rimasto gravemente ferito e trasportato all'ospedale Maggiore. Il rogo è stato domato dai vigili del fuoco, sul posto anche la Polizia Locale.",
        "ranked": 5,
        "placed": "Cronaca",
        "epoch": 1678119324.776874,
        "language": "IT",
        "source": "AGI"
    },
    {
        "title": "Bimbo di 1 anno e mezzo travolto e ucciso da uno scuolabus",
        "date_raw": "Mon, 06 Mar 2023 14:13:47 GMT",
        "date": "2023-03-06",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-06/bimbo-1-anno-e-mezzo-travolto-e-ucciso-da-scuolabus-20380325/",
        "subtitle": "",
        "content": "AGI - Un bimbo di un anno e mezzo>, di nazionalità indiana>, è morto dopo essere stato travolto dallo scuolabus che l'avrebbe dovuto portare alla scuola d'infanzia. La vittima la frequentava con la sorellina. \nL'incidente è avvenuto questa mattina a Casette d'Ete>, frazione di Sant'Elpidio a Mare>, nel Fermano>. Il&nbsp;piccolo è rimasto&nbsp;ucciso&nbsp;sul colpo. Le indagini sono affidate ai carabinieri e alla polizia stradale, che hanno disposto gli accertamenti> di routine sull'autista del pulmino>. Gli esiti sono negativi>.<br> &nbsp;<br> Secondo una prima ricostruzione, la mamma e i suoi due figli piccoli erano in attesa dello scuolabus: dopo che la sorella è salita sul mezzo>, il fratellino è sfuggito al controllo della mamma ed è stato colpito dal mezzo, ripartito nel frattempo in retromarcia.",
        "ranked": 6,
        "placed": "Cronaca",
        "epoch": 1678119324.7768753,
        "language": "IT",
        "source": "AGI"
    },
    {
        "title": "L'antica arte giapponese di disegnare i pesci nata sui pescherecci",
        "date_raw": "Mon, 06 Mar 2023 12:53:00 GMT",
        "date": "2023-03-06",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-06/gyotaku-arte-giaponese-disegnare-pesci-20378138/",
        "subtitle": "",
        "content": "AGI - Un polpo, acquistato in pescheria, che arriva dalle profondità del mare della Liguria, adagiato su una tavolo da lavoro, che con una ‘spennellata' di nero di seppia, ‘rinasce' sulla carta pregiata di gelso o di riso. Per diventare un quadro unico e di effetto. E' la tecnica antichissima della stampa Gyotaku che prevede l'utilizzo del pesce vero come matrice per l'impressione della prima impronta. Poi c'è tutta la maestria di mani esperte, che sanno come ‘inchiostrare' orate, saraghi e branzini, e definire&nbsp;i minuziosi&nbsp;dettagli con un sottile pennello. \nEsperta di questa tecnica affascinante è la pittrice Nadia Auleta che l'ha reinterpretata>, utilizzando anche altri materiali di supporto come tessuti e legno. Le sue creazioni le abbiamo ammirate nell'atelier Fish Art Gallery di Camogli (Golfo Paradiso – Genova) proprio sul porticciolo \nMa sono esposte anche nel nuovo spazio a Casarza Ligure e in giro per il mondo in collezioni private a Londra, Parigi, Svizzera, Germania, Los Angeles. E' di un anno fa la sua mostra personale al Galata Museo del Mare di Genova.&nbsp;“Volevo rappresentare i pesci del nostro mare, ma in un modo diverso. Mi sono innamorata prima delle carte e poi della tecnica”ci racconta l'artista di Lavagna. \n“Questa tecnica nasce alla fine del settecento, a bordo dei pescherecci giapponesi, per esigenze pratiche>: dovevano ‘catalogare' le loro prede più grandi. E non esistevano le macchine fotografiche. Dunque avevano inventato questo sistema: a bordo avevano nero di seppia e carta di riso. Facevano l'impronta del pesce dando il colore direttamente sull'animale, annotando peso e misura. Realizzavano una vera carta d'identità del pesce>. Mettevano il timbro, che era una certificazione ufficiale e con quei disegni andavano a vendere al mercato. Chi acquistava, lo faceva guardando l'immagine su carta, e con quella, che era a tutti gli effetti un certificato, andava a ritirare il pesce reale”.&nbsp; \n<img alt=\"\" src=\"https://images.agi.it/pictures/agi/agi/2023/03/06/124715542-84744fd7-9e7b-4525-8499-b50c8c3b6c35.jpeg\"> \nNel tempo, abbandonate le valenze pratiche delle origini, la Gyotaku è diventata una disciplina pittorica vera e propria, si è evoluta>, sono migliorate le carte e vengono rappresentati pesci di tutte le dimensioni, &nbsp;da quelli piccoli come le alici ai serpenti di mare lunghi oltre due metri. “Io uso le carte pregiate fatte a mano – spiega Auleta – in particolare la “Kozo”, una varietà particolare di gelso asiatico, del quale viene utilizzata la corteccia che opportunamente trattata e sbiancata, contribuisce alla creazione della caratteristica tessitura di questa carta”, che è tutta importata “in Italia non si trova, soprattutto quella di grandi dimensioni”. &nbsp; \nEd è cambiato il materiale per colorare i pesci. “Con il nero di seppia faccio ancora qualcosa, ma anche i maestri giapponesi adesso utilizzano soprattutto il ‘sumi ink', una china a base di carbone”. E sia chiaro che “sono tutti i prodotti lavabili, il pesce rimane commestibile, proprio come accadeva in passato quando poi era venduto dai pescatori giapponesi”. Si lava e si cucina.",
        "ranked": 7,
        "placed": "Cronaca",
        "epoch": 1678119324.7768762,
        "language": "IT",
        "source": "AGI"
    },
    {
        "title": "Le separazioni e i divorzi tornano ai livelli pre pandemia",
        "date_raw": "Mon, 06 Mar 2023 12:52:14 GMT",
        "date": "2023-03-06",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-06/separazioni-divorzi-tornano-livelli-pre-pandemia-20376607/",
        "subtitle": "",
        "content": "AGI - Nel 2021, le separazioni> sono state complessivamente 97.913 (+22,5% rispetto all'anno precedente), tornando esattamente ai livelli pre-pandemici>.<br> <br> Nello stesso anno, i divorzi> sono stati 83.192, il 24,8% in più rispetto al 2020 e il 16,0% in meno nel confronto con il 2016, anno in cui i divorzi sono stati finora più numerosi (99.071). È quanto emerge dal report Istat >su <a href=\"https://www.agi.it/cronaca/news/2023-02-15/separazione-divorzio-marzo-in-vigore-la-riforma-cartabia-20112632/\">matrimoni, unioni civili, separazioni e divorzi</a> nell'anno 2021.&nbsp;<br> <br> Dopo l'aumento registrato tra il 2015 e il 2016 (da 91.706 a 99.611; +8,6%), le separazioni hanno mantenuto uno stesso livello con piccole oscillazioni fino al 2019. Ma anche l'andamento dell'instabilità coniugale ha subito l'impatto della pandemia, soprattutto nel periodo delle chiusure degli uffici e delle restrizioni alla mobilità. In particolare, nel caso dei provvedimenti presso i tribunali, la conclusione dei procedimenti del 2020 e del 2021 ha riguardato separazioni e divorzi iniziati negli anni precedenti.<br> <br> La composizione tra separazioni/divorzi consensuali e giudiziali, nel 2021, risulta pressoché invariata rispetto all'anno precedente. L'85,5% delle separazioni si è concluso consensualmente> (percentuale rimasta pressoché stabile nell'ultimo decennio). Più contenuta è la quota di divorzi consensuali (70,9%) ma sostanzialmente in linea con l'anno precedente (71,7%).<br> <br> Dopo il picco del 2016 (78,2%) la proporzione di divorzi consensuali decresce per tornare in prossimità del valore di inizio decennio (72,4% nel 2010). \n&nbsp; \n<h2>Boom di unioni civili&nbsp;</h2> \nNei primi 9 mesi del 2022 crescono in misura marcata >(+32,0%) le unioni civili>.&nbsp;<br> Nel 2021 sono state costituite 2.148 unioni civili tra coppie dello stesso sesso presso gli Uffici di Stato Civile dei Comuni italiani, che con un aumento del&nbsp;39,6%&nbsp;rispetto al 2020 (anno di generale contrazione) tornano sostanzialmente ai livelli del 2019 (2.297 unioni civili).<br> &nbsp;<br> Il 34,5% delle unioni civili è nel nord-ovest, seguito dal Centro (27,2%). Tra le regioni in testa si posiziona la Lombardia con il 21,8%; seguono Lazio (13,8%) ed Emilia-Romagna (10,1%). Considerando i tassi per 100mila residenti, la Toscana si colloca al primo posto (5,6 per 100mila) seguita dal Lazio (5,2) e dalla Lombardia (5,0).<br> <br> Emerge poi con particolare evidenza il ruolo attrattivo di alcune metropoli>. Nel 2021 l'8,5% delle unioni civili si è costituito nel comune di Roma> e il 6,6% in quello di Milano>.<br> <br> Si conferma anche nel 2021 la prevalenza di unioni tra uomini >(1.225 unioni, il 57,0% del totale), pur se in diminuzione rispetto sia all'anno precedente (62,4%) sia all'anno pre-pandemico (62,2%).<br> <br> La ripartizione con la più alta incidenza delle unioni tra uomini è il sud (59,3%) mentre tra le regioni spicca l'Umbria (68,6%).",
        "ranked": 8,
        "placed": "Cronaca",
        "epoch": 1678119324.7768779,
        "language": "IT",
        "source": "AGI"
    },
    {
        "title": "Carolina Morace: “Basta con l'8 marzo, non serve\"",
        "date_raw": "Mon, 06 Mar 2023 12:42:24 GMT",
        "date": "2023-03-06",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-06/carolina-morace-8-marzo-ogni-giorno-andrebbe-festeggiato-20377611/",
        "subtitle": "",
        "content": "AGI - \"Festeggiare l'8 marzo>? Ma no, ogni giorno andrebbe festeggiato>, in altri Paesi non si fa, non serve. Così facendo dimostriamo di essere indietro. Oggi abbiamo due donne brave alla guida dei maggiori partiti e questo aiuta. Professionismo anche per la Serie B femminile di calcio? Prima ci sono altri problemi da risolvere nel settore. Un'allenatrice donna in serie A maschile? Mah, non so se succederà\".&nbsp;Carolina Morace >ex calciatrice e stella della nazionale italiana di calcio femminile>, di professione avvocato, dice basta all'8 marzo>, Festa della donna.<br> <br> “Siamo uno dei pochi Paesi ancora a farlo> - commenta con l'AGI - ho vissuto per diverso tempo all'estero, in Canada e in Australia e non ho mai trovato questo tipo di ricorrenza. Non serve>. Lì non ci sono le spiagge o i bar per gay. Si vive normalmente senza distinzioni. Ma l'Italia non riesce a venirne fuori>. Siamo indietro, c'è poco da fare, e non è questione di nord o sud, ma proprio di cultura. Perché diventi una normalità, non c'è bisogno del giorno specifico,è una questione di rispetto”.<br> <br> In Italia i due partiti politici più importanti sono guidati da donne di cui una è anche premier: un segnale positivo? “Certamente, è una condizione che può essere di grande aiuto. Anche perché si tratta di due donne molto preparate. Per cui - spiega Morace- questo è davvero un segnale positivo. Certo, se non fossero state brave non avrebbero potuto aiutare la causa ma loro, anche se qualcuno magari la pensa diversamente, sono due donne davvero molto in gamba>“.&nbsp;<br> <br> Oggi in tema di diritti i giovani sono forse quelli che cercano di farsi sentire di più e che rimproverano aspramente le generazioni precedenti, in particolare per quanto riguarda l'ambiente e il clima. Anche perché diritti come quelli per il riconoscimento delle coppie di fatto, li danno praticamente per acquisiti ipso facto: “I ragazzi hanno ragione a criticare&nbsp; - prosegue l'ex calciatrice&nbsp; - però l'Italia geograficamente è unita da poco tempo,&nbsp; per cui ci sono delle differenze marcate tra una ragione e l'altra>, fra un modo di pensare e l'altro anche se, e lo sottolineo,&nbsp; non è questione di Nord e sud. Diciamo più che altro che ci sono delle fasce di persone provenienti da qualsiasi ambiente sociale, prigioniere di retaggi culturali. Un grande problema&nbsp; è poi quello dell'uso del linguaggio. Ancora&nbsp; oggi si usano parole che non andrebbero proferite.&nbsp; Ad esempio, si dice persona di colore, nero…Ricordo&nbsp; che quando andavo a vedere le partite con mia moglie in Australia, mi capitava di dire: ‘guarda che forte quella calciatrice nera!' Ma nel tempo mi sono accorta che lei, se doveva sottolineare la bravura di una atleta in campo, non la indicava mai in base alla pelle quanto piuttosto se non la conosceva, con il colore degli scarpini, dei capelli, il numero di maglia e&nbsp; mai con riferimento al colore della pelle. E se la conosceva, usava il nome. Io avrei potuto trincerarmi dietro la fatidica frase: ‘ma io non sono razzista… Sto scherzando, sono italiana e gli italiani scherzano…Ecco no, non va bene. Il problema del linguaggio c'è, è reale e le parole vanno usate bene>. La lingua è il sentire culturale di una società, le parole sono importanti\".<br> <br> Paura di tornare indietro? C'è questo rischio? \"La paura c'è- aggiunge Morace- però, a pensarci bene non si tratta di una vera e propria ‘paura di tornare indietro': noi siamo già indietro. Noi siamo così”. \n&nbsp;Parliamo di calcio, oggi la serie A femminile è entrata nel professionismo, quanto tempo ci vorrà per la B? “Dobbiamo prima risolvere altri problemi - ha spiegato Morace-il professionismo ha raddoppiato le spese per le società che già sono in crisi per quanto riguarda il calcio maschile. Per cui noi del calcio femminile, dobbiamo riuscire ad essere una risorsa per le società>. Le idee vanno bene e possono sopperire agli investimenti, ma in primis, c'è un problema di sostenibilità.&nbsp; Le società hanno speso il doppio. E allora, innanzitutto bisognerà trovare un Main sponsor per il campionato che ridistribuisca soldi alle società, altrimenti è tutto più difficile. Serve anche più visibilità al mondo del calcio femminile altrimenti gli investitori non entrano e questo è&nbsp; uno dei problemi più grandi. Quindi, prima di pensare al professionismo nella serie B, e non è che non ci si vuole pensare sia chiaro, ci sono dei problemi abbastanza grandi da affrontare in serie A. Bisogna lavorare sodo>“.<br> <br> Come allenatrice, Morace ha lavorato con la serie C maschile: quanto tempo ci vorrà per poter vedere una donna commissario tecnico in serie A nel massimo campionato? “Non ne ho la più pallida idea - risponde - siamo molto indietro>. Non saprei neanche indicare i motivi. Non ci sono magari le occasioni o forse non c'è fiducia, non lo so\".&nbsp;<br> <br> C'è maschilismo nell'ambiente? “Faccio poco testo, con me non succede, lavoro alla Domenica Sportiva - spiega - ho un passato importante ed&nbsp;esprimo opinioni sul calcio. Sono molto rispettata>. Per quello che mi riguarda, non ho mai vissuto maschilismo\">.<br> <br> Siamo comunque vicini all'8 marzo, anche per le calciatrici non professioniste c'è il problema di coniugare il lavoro che serve per vivere con lo sport e con la famiglia, visto che molte sono madri. “Un problema che avevano anche quelle della mia generazione che&nbsp; non era professionista - sottolinea Morace - tutte andavamo all'università, a scuola, al lavoro. C'era anche chi lavorava in fabbrica e poi alla sera andava a fare gli allenamenti. Certo che c'è tanto sacrificio, e che non puoi dare il massimo! Un conto è allenarsi di giorno e avere tutte le strutture a portata di mano, e possibilmente di qualità come la sala per la fisioterapia, la sala massaggi, quella video. Cose che servono per poter essere al meglio della condizione fisica e per migliorare i rendimenti.&nbsp; Ed è sicuramente ancora così complicato,&nbsp; soprattutto per le calciatrici non&nbsp; professioniste.&nbsp; Lo sforzo - ha concluso - è notevole\".&nbsp;",
        "ranked": 9,
        "placed": "Cronaca",
        "epoch": 1678119324.7768788,
        "language": "IT",
        "source": "AGI"
    },
    {
        "title": "Come ti multo il caro estinto",
        "date_raw": "Mon, 06 Mar 2023 11:51:52 GMT",
        "date": "2023-03-06",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-03-06/carro-funebre-multato-20376774/",
        "subtitle": "",
        "content": "AGI . Un carro funebre è stato multato durante un funerale a Cameri, nel Novarese>. \nAlle affollate esequie, di una persona nota nella zona>, partecipava anche la banda musicale. Bloccato dal mezzo dell'agenzia funebre, un' utomobilista che non riusciva a uscire da un parcheggio vicino alla chiesa, ha chiamato la polizia locale>. \nPoi, pero', la donna è riuscita nella manovra, anche se con difficoltà&nbsp;e ha chiesto ai vigili di soprassedere. Ma la pattuglia è stata irremovibile: 42 euro di multa, riducibili del 30% se pagati entro 5 giorni>.&nbsp;",
        "ranked": 10,
        "placed": "Cronaca",
        "epoch": 1678119324.77688,
        "language": "IT",
        "source": "AGI"
    }
]
