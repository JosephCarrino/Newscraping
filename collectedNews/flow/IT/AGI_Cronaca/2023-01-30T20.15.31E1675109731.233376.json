[
    {
        "title": "Cospito: 41 bis sì o no? Per Foti lo Stato non deve arretrare ",
        "date_raw": "Mon, 30 Jan 2023 17:03:39 GMT",
        "date": "2023-01-30",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-30/cospito-foti-fdi-resta-al-41-bis-stato-non-arretra-19874910/",
        "subtitle": "",
        "content": "AGI - Alfredo Cospito deve restare al 41 bis. Lo Stato c'è, è presente e non arretra. Il capogruppo di Fratelli d'Italia alla Camera, Tommaso Foti, è netto: nessun passo indietro>. Tanto più, alla luce di quanto sta accadendo, con manifestazioni \"violente e intimidatorie\". \"Lo Stato non può certo alzare bandiera bianca. La presidente Meloni è stata chiara: lo Stato c'è, è presente e si fa sentire, non scende a patti\". \nIn un colloquio con l'AGI, Foti tiene a distinguere due aspetti della vicenda che riguarda l'anarchico 55enne finora detenuto a Sassari in regime di 41 bis> (è di poco fa la notizia che verrà trasferito in giornata nel carcere di Opera) a seguito della condanna per la gambizzazione del dirigente Ansaldo Roberto Adinolfi e in attesa a Torino dell'udienza sulla rivalutazione della pena, che prevede anche l'ergastolo, per un attentato nel 2006 alla Scuola Allievi Carabinieri di Fossano: c'è un aspetto relativo al suo stato di salute a seguito dello sciopero della fame, e un altro aspetto che riguarda invece le condanne subite. \nPer il capogruppo di FdI \"le due questioni interessano la stessa persona ma sono distinte. Cospito ha delle condanne per reati gravi,> condanne significative su vicende sicuramente pesanti, a partire dalla gambizzazione, e poi su altri fatti che fortunatamente non hanno portato a vittime, ma che rimangono comunque gravi\". \nAltra questione \"è quella delle sue condizioni di salute, tra l'altro conseguenza dello sciopero della fame autoindotto, e qui si tratta di valutazioni che spettano all'amministrazione carceraria, magari con un trasferimento in una struttura dove può essere curato, ma senza intaccare il 41 bis. Le due cose, quindi, sono distinte\". \nPer Foti \"gli eventi violenti\" di questi giorni \"sono una sfida allo Stato> che sicuramente non può alzare bandiera bianca. Lo Stato c'è, è presente e non arretra ma si fa sentire\". Tra l'altro, aggiunge, \"non ho sentito parole di dissociazione\" >da quanto è accaduto \"da parte di chi chiede che il 41 bis venga tolto, solo silenzi acquiescenti, ma non si può non condannare nel modo più drastico\". \nCerto, sottolinea Foti, \"nessuno ha la prova del collegamento tra gli eventi violenti e la vicenda Cospito, ma chi manifesta in modo violento lo ha fatto contro il 41 bis, quindi....\". \nIn questo momento, scandisce l'esponente di FdI, \"bisogna essere molto trasparenti e chiari: di fronte alla richiesta avanzata dalla difesa di Cospito la valutazione spetta al ministro Nordio,> ma ricorrere alla violenza per cercare di far decadere il 41 bis è sicuramente da censurare\". \nInsomma, è netto Fotti, \"per quanto mi riguarda Cospito sta al 41 bis, resta al 41 bis, non mi pare ci siano elementi nuovi\" per modificare questa misura.> \nPoi, \"ovviamente, ogni decisione definitiva sta a chi è deputato a valutare e ad assumere decisioni con fondatezza\". \nInfine, quanto alla richiesta di alcuni esponenti delle opposizioni di coinvolgere il Parlamento, Foti precisa: \"Chiedere che il Parlamento si esprima sul 41 bis sarebbe una invasione di campo>. Se invece si vuole una valutazione del ministro della Giustizia su quanto sta accadendo, ricordo che Nordio ha già fornito informazioni in modo trasparente e ogni valutazione spetta al ministro non a qualche parlamentare. Comunque la decisione\" su una eventuale informativa in Aula \"spetta al governo\".&nbsp;",
        "ranked": 1,
        "placed": "Cronaca",
        "epoch": 1675106134.3156428,
        "language": "IT",
        "source": "AGI"
    },
    {
        "title": "Cospito è già nel carcere di Opera",
        "date_raw": "Mon, 30 Jan 2023 16:09:50 GMT",
        "date": "2023-01-30",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-30/cospito-ostellari-non-si-e-pentito-resti-al-41bis-19864800/",
        "subtitle": "",
        "content": "AGI - \"Alfredo Cospito si trova già nel carcere di Opera>\". Lo riferisce all'AGI il suo legale, Flavio Rossi Albertini>. È stato trasferito&nbsp;dal carcere di Sassari a quello di Opera nel pomeriggio. Lo riferiscono all'AGI fonti qualificate.&nbsp;Il carcere è dotato di un raggio destinato alla degenza dei detenuti malati, il cosiddetto Csi (Centro Sanitario Interno) che non ha invece il 'Bancali' di Sassari. Nel caso in cui le condizioni del recluso dovessero precipitare tanto da richiedere un ricovero, verrebbe trasferito all'ospedale San Paolo 'collegato' all'istituto penitenziario.&nbsp; \nNon ci sarebbe stato un aggravamento di salute nelle ultime ore alla base della decisione di trasferire&nbsp;Cospito dal carcere sardo a quello meneghino. Secondo quanto riferisce&nbsp;il suo legale, \"le condizioni sono stabili. Io l'ho visto sabato e all'apparenza non stava così&nbsp;male per come può stare un uomo che è passato da 120 chili a 70 chili. È comunque riuscito a sostenere un colloquio di un paio d'ore\". Fonti qualificate confermano che il suo spostamento è avvenuto \"in via prudenziale>\" per garantire all'anarchico maggiori possibilità di assistenza nel caso in cui la situazione dovesse precipitare.&nbsp; \nL'avvocato Albertini riferisce anche che&nbsp;Cospito \"proseguirà lo sciopero della fame>\" che porta avanti da oltre cento giorni anche nel carcere di Opera. \"Su questo non c'è alcun dubbio, è determinatissimo - aggiunge -. Se vogliono il martire, lo avranno\". \nIl caso dell'anarchico è&nbsp;arrivato in consiglio dei ministri. In un'ntervista alla Stampa il sottosegretario alla Giustizia, e senatore della Lega, Andrea Ostellari aveva dichiarato che:&nbsp;\"Eventuali atti di clemenza sono concessi quando c'è un ravvedimento, una buona condotta. Non mi pare che Cospito si sia ravveduto e inoltre lo Stato non sta compiendo alcun illecito contro di lui. Si è dichiarato apertamente terrorista ed è stato condannato, non è in una fase di misura cautelare\", ha affermato Ostellari in un'intervista alla Stampa,&nbsp; aggiungendo: \"Senza dimenticare poi che il proliferare di attentati da parte della galassia anarchica in difesa di Cospito alimenta un clima che non lo aiuta e va condannato da tutto il mondo politico. Sia a destra - rileva Ostellari - sia a sinistra non si possono tollerare atti di aggressione nei confronti delle istituzioni. È&nbsp;sbagliato cedere al ricatto di atti come quelli a cui stiamo assistendo>\". \nCospito, ha sottolineatp ancora il sottosegretario alla Giustizia, \"è monitorato 24 ore su 24. Nonostante il suo prolungato sciopero della fame, la decisione sulle sue condizioni spetta ai medici. E se loro sostengono che la sua situazione è sotto controllo ci dobbiamo fidare\".&nbsp; Ma il suo&nbsp;medico di fiducia, Angelica Milia, lancia l'allarme: l'organismo di Cospito, gravato dallo sciopero della fame che porta avanti da mesi, sta soffrendo di un pericoloso calo del potassio>. L'uomo, ha spiegato Milia all'AGI, è stato sottoposto a una terapia per reintegrare i sali, il cui deficit \"potrebbe causare aritmie cardiache\">. La terapia è&nbsp;stata concordata tra Milia e i sanitari del penitenziario di Sassari, dove Cospito è&nbsp;recluso. \nPer Mauro Palma, Garante nazionale dei detenuti: \"Da giorni dico che Cospito deve andare in un carcere dove sia possibile un immediato intervento ospedaliero qualora fosse disgraziatamente necessario\".&nbsp;\"Di per sé&nbsp;gli attentati, oltre alla loro gravità, giocano sempre al contrario rispetto all'obiettivo - ha aggiunto Palma - perchè è ovvio che uno Stato non può cedere. Altra cosa è valuatre con serenità la posizione di Cospito\". \"Io non entro nel merito, se non per l'aspetto sanitario. Però&nbsp;non è vero che la revoca sia giuridicamente impossibile >- >ha concluso - Per gli atti amministrativi la possibilità esiste sempre, al di là della legge sul 41 bis\".&nbsp; \n\"Il 41 bis a Cospito non è stato applicato subito per i delitti commessi, ma dopo la verifica del fatto che lanciava segnali esterni e chiedeva azioni rivoluzionarie e distruttive, criticando persino gli anarchici che non sposavano la linea del terrore. Ecco, rispetto a tutto questo, dico: lo Stato non si può&nbsp;piegare ai ricatti\", ha affermato il sottosegretario alla Giustizia Andrea Delmastro delle Vedove in un'intervista su La Repubblica. \"La serie di violenze di queste ore, così&nbsp;come già la busta con proiettile al pg di Torino - ha spiegato Delmastro - confermano che c'era un fondamento nell'adozione del 41 bis su Cospito\". \"Questi gravissimi fatti dimostrano che chi ha deciso di infliggere il carcere duro a Cospito - ha concluso il sottosegretario - aveva visto giusto nel ritenerlo ancora un leader>, un riferimento forte per una vasta compagine anarchica ritenuta pericolosa\".&nbsp; \n&nbsp;",
        "ranked": 2,
        "placed": "Cronaca",
        "epoch": 1675106134.3156457,
        "language": "IT",
        "source": "AGI"
    },
    {
        "title": "Molotov contro due auto della polizia locale a Milano, si segue pista anarchica",
        "date_raw": "Mon, 30 Jan 2023 16:05:53 GMT",
        "date": "2023-01-30",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-30/a-fuoco-2-auto-polizia-locale-milano-matrice-anarchica-19874133/",
        "subtitle": "",
        "content": "AGI - Un'auto semidistrutta e una seconda leggermente danneggiata dalle fiamme. Potrebbero esserci esponenti dell'area anarchica> dietro all'incendio di due pattuglie della Polizia locale di Milano, parcheggiate in una rampa della sede del Municipio 5 che hanno preso fuoco nella notte intorno alle tre. \nDa una prima ricostruzione sembra che la macchina che ha subito i danni maggiori sia stata colpita da un ordigno incendiario, verosimilmente una molotov, lanciata dall'esterno. Le fiamme poi si sono estese alla seconda macchina di servizio parcheggiata di fianco.",
        "ranked": 3,
        "placed": "Cronaca",
        "epoch": 1675106134.3156471,
        "language": "IT",
        "source": "AGI"
    },
    {
        "title": "La Basilicata dice 'sì' a cani e gatti in corsia",
        "date_raw": "Mon, 30 Jan 2023 15:10:36 GMT",
        "date": "2023-01-30",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-30/sanita-basilicata-animali-affezione-per-degenti-19873179/",
        "subtitle": "",
        "content": "AGI&nbsp;- Cani e gatti>, ma qualunque animale sia considerato d'affezione, avranno accesso alle strutture sanitarie della Basilicata>. Non solo le aree esterne, ma anche quelle interne comuni e addirittura nei reparti di degenza. Le linee di indirizzo per l'accesso sono state approvate, su proposta dell'assessore regionale alla Salute e Politiche della Persona, Francesco Fanelli.&nbsp;\"Un documento molto atteso - ha spiegato l'assessore Fanelli - che ha lo scopo di armonizzare, su base regionale, le procedure di accesso degli animali di affezione, in particolare cani e gatti, nelle strutture sanitarie regionali, per assicurare la continuità della relazione empatica-affettiva tra i pazienti e i loro amici> a 4 zampe e garantire risposte integrate ai bisogni del malato, fermo restando la prioritaria tutela del benessere psico-fisico degli animali in visita, intesi quali esseri senzienti e portatori di un valore e l'individuazione di procedure idonee a garantire la tutela delle norme igienico sanitarie, della salute della comunità umana e dell'ambiente, delle norme organizzative e di sicurezza\". \nFra le linee guida individuate dalla delibera regionale, vi è la disciplina per l'accesso alle strutture degli animali in visita che è consentito nelle aree esterne degli edifici di ricovero e cura di pertinenza delle strutture ospedaliere, nelle aree interne comuni (sala d'attesa, corridoi esterni a reparti, terrazzi, ecc.) e nei reparti di degenza a esclusione delle strutture individuate sulla base di un'analisi dei rischi, quali il Pronto Soccorso, la Terapia Intensiva e l'UTIC, la Terapia semintensiva, i Blocchi operatori, i Reparti di degenza per acuti, i Centri Dialisi, Ostetricia e Nursery, il Dipartimento Patologia clinica e gli Ambulatori. \nL'ingresso sarà consentito durante il normale orario di visita ai pazienti >e vengono fornite tutte le indicazioni e informazioni utili relative alla giusta conduzione dell'animale d'affezione e alla modalità attraverso le quali presentare richiesta alla struttura di riferimento mediante apposita modulistica. \"I benefici dell'incontro tra uomo e animale sulla qualità di vita e sul senso di solitudine dei malati sono ben documentati: gli animali possono aiutare a sentirsi meno soli, a combattere la depressione, a ridurre lo stress e l'ansia del ricovero, a offrire svago e distrazione dal dolore e dalla malattia\" ha poi aggiunto l'assessore Fanelli. \n\"In un momento di fragilità personale e familiare, la visita del proprio animale domestico riproduce un senso di normalità che spesso si perde lungo il percorso della malattia. Umanizzare la medicina per rispondere ai bisogni di cura a 360 e quindi anche dello spirito, che specialmente, durante lunghi periodi di degenza, ha bisogno di essere rinfrancato dagli affetti più cari e dunque anche dal proprio animale d'affezione\" ha concluso l'assessore.&nbsp;",
        "ranked": 4,
        "placed": "Cronaca",
        "epoch": 1675106134.3156483,
        "language": "IT",
        "source": "AGI"
    },
    {
        "title": "Attacco anarchico alla sede Telecom di Roma, a fuoco 5 auto",
        "date_raw": "Mon, 30 Jan 2023 14:48:07 GMT",
        "date": "2023-01-30",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-30/cospito-auto-in-fiamme-in-sede-telecom-a-roma-19872559/",
        "subtitle": "",
        "content": "AGI - Cinque auto> sono state date a fuoco nella sede della Telecom di via Val di Lanzo, a Roma.> Le autovetture, tutte 'brandizzate' Tim>, erano parcheggiate nel piazzale della sede. Tre distrutte dalle fiamme e due danneggiate. Sul posto la polizia. \nSu una cabina elettrica, sempre afferente alla sede Telecom, sono apparse scritte contro il 41 bis&nbsp;>e l'immancabile \"A\" maiuscola>, simbolo degli anarchici&nbsp;Chi indaga ha acquisito le immagini delle telecamere di sorveglianza per risalire ai responsabili del gesto.&nbsp;",
        "ranked": 5,
        "placed": "Cronaca",
        "epoch": 1675106134.3156495,
        "language": "IT",
        "source": "AGI"
    },
    {
        "title": "Francesco: \"Il volley come metafora della vita e dell'impegno\"",
        "date_raw": "Mon, 30 Jan 2023 13:25:44 GMT",
        "date": "2023-01-30",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-30/papa-francesco-incontra-nazionale-pallavolo-19870159/",
        "subtitle": "",
        "content": "AGI - Papa&nbsp;Francesco ha ricevuto oggi in udienza la Federazione Italiana Pallavolo ed ha indicato le fasi di gioco del volley come metafora della vita e dell'impegno.<br> \"Innanzitutto, la battuta, che è il primo colpo che dà il via al gioco\", ha spiegato, \"Nella partita, così&nbsp;come nella vita di ogni giorno, occorre prendere l'iniziativa, assumersi la responsabilità', coinvolgersi. Mai restare fermi>! Lo sport può&nbsp;aiutare molto a superare timidezze e fragilità', a maturare nella propria consapevolezza, ad essere protagonisti, senza mai dimenticare che la dignità della persona umana costituisce il fine e il metro di giudizio di ogni attività' sportiva\". \nPoi c'è&nbsp;la ricezione: \"Come bisogna essere pronti a ricevere la palla per indirizzarla in una determinata area, così è importante essere disponibili ad accogliere suggerimenti >e ad ascoltare, con umiltà' e pazienza. Non si diventa campioni senza una guida>, senza un allenatore disposto ad accompagnare, a motivare, a correggere senza umiliare, a sollevare quando si cade e a condividere la gioia della vittoria. Servono persone che siano punti di riferimento solidi>, capaci di insegnare a ricevere bene, individuando i talenti dei propri atleti per farli fruttificare al meglio\". \nTerza fase di gioco l'alzata>, \"il passaggio verso il compagno o la compagna che ha il compito di finalizzare l'azione. Non si è mai soli, c'è&nbsp;sempre qualcuno da servire. Non esiste solo la dimensione individuale, ma si è parte di un gruppo: ognuno è chiamato a dare il proprio contributo perché si possa vincere insieme>. I giocatori di una squadra sono come le membra di un corpo>: san Paolo dice che \"se un membro soffre, tutte le membra soffrono insieme; e se un membro è&nbsp;onorato, tutte le membra gioiscono con lui\". \n\"In un mondo dove si sgomita per apparire e per emergere a tutti i costi, dove l'io viene prima del noi, dove si scarta chi è debole e improduttivo, lo sport può essere segno convincente di unità, di integrazione, e può lanciare un messaggio forte di pace e di amicizia>\", ha sottolineato il Pontefice, \"Decisiva è certamente l'azione di attacco, che consente di fare punti e di costruire la vittoria. Lo sport deve promuovere un sano agonismo, senza scadere nella tentazione di vincere calpestando le regole\". \n\"Il sacrificio, l'allenamento, il rigore sono elementi imprescindibili dello sport>, mentre la pratica del doping, oltre ad essere pericolosa, è un inganno che toglie bellezza e divertimento al gioco, macchiandolo di falsità' e facendolo diventare sporco\", ha proseguito Bergoglio, \"Per opporsi all'attacco, si fa il muro. Questa parola ci fa pensare ai muri presenti in diversi luoghi del mondo, segno di divisione e di chiusura, dell'incapacità' degli uomini di dialogare, della presunzione di chi pensa che ci si può' salvare da soli. Invece, nella pallavolo, quando si fa muro si salta in alto per affrontare la schiacciata avversaria: questo gesto ci aiuta a pensare la parola in un'accezione positiva>\".<br> \"Saltare in alto significa distaccarsi da terra, dalla materialità' e dunque da tutte quelle logiche di business che intaccano lo spirito sportivo. I soldi e il successo non devono mai far venire meno la componente di gioco, di divertimento\", ha concluso. \n&nbsp;",
        "ranked": 6,
        "placed": "Cronaca",
        "epoch": 1675106134.3156507,
        "language": "IT",
        "source": "AGI"
    },
    {
        "title": "Il 'fine' pandemia spacca i virologi",
        "date_raw": "Mon, 30 Jan 2023 13:16:00 GMT",
        "date": "2023-01-30",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-30/covid-e-ancora-emergenza-sull-oms-virologi-divisi-19869431/",
        "subtitle": "",
        "content": "AGI - Per l'Oms l'emergenza sanitaria da Covid-19> persiste >perché il virus continua a dar luogo a \"una pericolosa malattia\" che può&nbsp;causare notevoli danni alla salute delle persone e ai sistemi sanitari dei Paesi. Ma, nello specifico, in Italia e in Europa siamo ancora in Pandemia? \"Ci sono situazioni diverse a seconda delle nazioni di cui parliamo e adesso non si può abbassare la guardia. Sarebbe davvero inopportuno anche in Europa e nel nostro Paese. Andiamo avanti con prudenza: le misure vanno scalate lentamente a livello mondiale. Il rischio è in miglioramento, ma esiste ancora>.&nbsp;Non dimentichiamolo\", commenta all'AGI il virologo Fabrizio Pregliasco>, Sanitario dell'IRCCS Istituto Ortopedico Galeazzi di Milano. \nDi opinione diversa il virologo Massimo Clementi>, professore di microbiologia e virologia ed ex direttore del laboratorio di microbiologia e virologia dell'Ospedale San Raffaele di Milano. \"Ci aspettavamo una decisione contraria> rispetto a quella che ha preso l'Oms, ma credo sia una decisione presa in relazione alla poca chiarezza cinese - dice Clementi -. In Italia potremmo dire che ci stiamo avviando verso una risoluzione abbastanza franca della Pandemia e cosi' in Occidente\". \n\"Fine Pandemia mai\">, dice ironico Francesco Vaia>, direttore dello Spallanzani di Roma, l'ospedale che per primo ha affrontato il Covid a mani nudo nell'inverno-primavera del 2020. \"L'Oms dovrebbe essere il tabernacolo dove si conserva la libertà della scienza rispetto agli interessi geopolitici e industriali - afferma Vaia -. Mi piacerebbe che l'organizzazione fosse più proattiva anche nei confronti della Cina: bisognerebbe chiedere più trasparenza e maggiore condivisione dei dati\". \nVaia si dice contrario \"culturalmente alla logica di un'emergenza che non termina mai\". \"L'Oms, che per me è utilissimo e io potenzierei ancora, dovrebbe però dare indicazioni su come risolvere il problema: è corretto dire che oggi esiste una situazione difficile in Cina, ma poi bisogna trovare il modo di risolverla. L'Italia si è comportata sempre benissimo>: abbiamo sempre condiviso tutti i dati, anche con il vaiolo delle scimmie\", conclude Vaia. Per Matteo Bassetti,> direttore della clinica malattie infettive dell'ospedale San Martino di Genova, \"in Italia, in Europa e in Occidente in generale non c'è alcuna emergenza, ma persiste in Cina\">. \"Non credo che da noi accadano cose terribili, quindi direi che ne siamo fuori. Ma avremo ancora casi di Covid? Probabilmente sì, ma non è un problema come quello che avevamo tre anni fa\".",
        "ranked": 7,
        "placed": "Cronaca",
        "epoch": 1675106134.315652,
        "language": "IT",
        "source": "AGI"
    },
    {
        "title": "Il legale di Adinolfi: \"No al 41 bis per Cospito\" ",
        "date_raw": "Mon, 30 Jan 2023 12:47:54 GMT",
        "date": "2023-01-30",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-30/legale-adinolfi-cospito-no-41-bis-19868620/",
        "subtitle": "",
        "content": "AGI - \"Se Cospito commette dei reati dal carcere lo processino per quei reati>. In ogni caso che sconti la sua pena in modo 'normale' senza il 41 bis>\". Lo dice all'AGI&nbsp;l'avvocato&nbsp;Corrado Pagano, legale di Roberto Adinolfi.> \n\"Da molto tempo\" non sente il manager dell'Ansaldo, nel frattempo andato in pensione, gambizzato il 17 maggio del 2012 dall'anarchico Alfredo Cospito in sciopero della fame da oltre 100 giorni nel carcere di Sassari contro il regime di carcere duro. \n\"Il mio assistito è&nbsp;in silenzio su questa vicenda ormai di molti anni fa - prosegue - e in quanto suo legale rispetto questo suo silenzio e non voglio entrare nel merito della vicenda. In termini generali però&nbsp;ritengo che il 41 bis sia un istituto da abolire>\". \nIn relazione a chi dice che Cospito stia ispirando i blitz degli anarchici in suo nome, ripete: \"Se commette dei reati dal carcere va processato altrimenti non ha senso parlare di lui come di ispiratore dei blitz e lo lascino scontare in pace la sua condanna\".&nbsp; \n&nbsp;",
        "ranked": 8,
        "placed": "Cronaca",
        "epoch": 1675106134.3156536,
        "language": "IT",
        "source": "AGI"
    },
    {
        "title": "Si risveglia lo Stromboli: esplosioni e nube di cenere ",
        "date_raw": "Mon, 30 Jan 2023 11:53:24 GMT",
        "date": "2023-01-30",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-30/stromboli-vulcano-esplosioni-nube-cenere-19866832/",
        "subtitle": "",
        "content": "AGI - Si fa nuovamente sentire lo Stromboli>. Secondo quanto comunicato dall'Osservatorio etneo dell'Ingv. Poco dopo le 10 di questa mattina si è verificata una sequenza esplosiva di intensità maggiore dell'ordinario dall'area craterica centro-meridionale>. \n<blockquote> \n COMUNICATO DI ATTIVITA' VULCANICA del 2023-01-30 09:38:49(UTC) - STROMBOLI.<br> L'INGV-Osservatorio Etneo, comunica che alle ore 09:08 UTC si è verificata una sequenza esplosiva di intensità maggiore dell'ordinario dall'area craterica centro-meridionale.<a href=\"https://t.co/31XWPe2Kf4\">https://t.co/31XWPe2Kf4</a> <a href=\"https://t.co/vfvtWi6tkU\">pic.twitter.com/vfvtWi6tkU</a> — INGVvulcani (@INGVvulcani) \n <a href=\"https://twitter.com/INGVvulcani/status/1619997448620982274?ref_src=twsrc%5Etfw\">January 30, 2023</a>\n</blockquote>  \nMateriale è stato lanciato per centinaia di metri di altezza>, finendo sulla terrazza craterica> e sulla parte alta della Sciara del fuoco>. L'esplosione ha, inoltre, prodotto una nube di cenere> che i venti in quota hanno rapidamente disperso in direzione sud. \nAlle 10.07 è stato registrato un segnale sismico legato a una esplosione di maggiore intensità >della durata di circa 3 minuti. Dal punto di vista sismico l'ampiezza media del tremore vulcanico, in concomitanza di tale fenomenologia, ha subito un incremento sino a valori alti.",
        "ranked": 9,
        "placed": "Cronaca",
        "epoch": 1675106134.315655,
        "language": "IT",
        "source": "AGI"
    },
    {
        "title": "Scoperta l'età della Valle del Bove, è più antica dell'era dei Faraoni ",
        "date_raw": "Mon, 30 Jan 2023 11:46:27 GMT",
        "date": "2023-01-30",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-30/scienza-ingv-scoperta-et-valle-del-bove-19865488/",
        "subtitle": "",
        "content": "AGI - Indagini stratigrafiche e petrografiche, datazioni al carbonio-14 e paleomagnetiche delle colate laviche condotte in diverse cave localizzate allo sbocco della Valle del Bove hanno permesso di datare l'età dell'inizio della formazione della valle> e la cronologia delle eruzioni laterali successive alla sua formazione. \nLa ricerca, risultato dello studio multidisciplinare 'Age of the Valle del Bove formation> and chronology of the post-collapse flank eruptions, Etna volcano (Italy)', condotto da un team di ricercatori dell'Istituto Nazionale di Geofisica e Vulcanologia (Ingv) in collaborazione con l'Università degli Studi di Urbino, è stata recentemente pubblicata sulla rivista scientifica 'Journal of Volcanology and Geothermal Research'. \n\"La Valle del Bove è una depressione localizzata sul fianco orientale dell'Etna,> ampia circa 7 x 4,5 km, caratterizzata da una tipica forma a ferro di cavallo il cui fondo è totalmente coperto da colate laviche generate da eruzioni laterali avvenute nel corso degli ultimi secoli - spiega Stefano Branca, direttore dell'Osservatorio Etneo - questa depressione è il risultato di fenomeni di collasso multiplo di fianco e relativi fenomeni erosionali che durante l'Olocene hanno generato l'attuale assetto morfologico di questo settore dell'Etna. \nIn particolare, la fase iniziale della formazione della valle è dovuta ad un grande collasso di fianco dell'edificio vulcanico> che ha prodotto un vasto deposito detritico che affiora nell'area dell'abitato di Milo, per un'estensione di 4,3 km2, che è parzialmente coperto da una successione lavica e piroclastica\" \nIl team di ricercatori ha definito per la prima volta l'età del deposito della frana grazie al ritrovamento al suo interno di frammenti di alberi, perfettamente conservati, che sono stati datati con la tecnica del carbonio-14. \n\"Le analisi condotte hanno permesso di datare il deposito della frana tra il 7478 e il 7134 a.C. >Contestualmente, abbiamo studiato la successione vulcanica esposta in due cave e, grazie alle datazioni paleomagnetiche, abbiamo ricostruito la sequenza di eruzioni che hanno interessato questo settore del vulcano dopo l'inizio della formazione della Valle del Bove. \nIn particolare, le datazioni paleomagnetiche hanno evidenziato che durante gli ultimi 4000 anni si sono verificate due eruzioni laterali durante la tarda età del Rame (2600-2400 a C) e altre due eruzioni laterali, non riportate nelle fonti storiche, sono avvenute in epoca greco-romana e medievale\", afferma Arianna Beatrice Malaguti, dottoranda di ricerca dell'Università di Urbino e coautrice dello studio. \nLa ricerca è frutto della lunga e consolidata esperienza dei ricercatori dell'Ingv nella datazione delle colate laviche attraverso le indagini realizzate nel laboratorio ad alta specializzazione di Paleomagnetismo> in essere presso la sezione di Roma 2 dell'Ingv, che costituisce il principale laboratorio paleomagnetico italiano ed uno dei più rinomati a livello internazionale. \nLe attività di ricerca multidisciplinari per le datazioni delle colate laviche storiche dell'Etna sono iniziate dal 2004 e hanno permesso di approfondire le conoscenze dell'attività eruttiva del vulcano in epoca preistorica. \nQuesta tipologia di attività di ricerca, che coniuga le classiche indagini geologico-stratigrafiche con le datazioni paleomagnetiche, continuerà ad essere applicata sull'Etna allo scopo di ricostruire la cronologia delle eruzioni laterali avvenute durante gli ultimi 4000 anni, riconosciute nella carta geologica del vulcano alla scala 1:50.000 pubblicata nel 2011, al fine di migliorare la comprensione della pericolosità vulcanica.&nbsp;",
        "ranked": 10,
        "placed": "Cronaca",
        "epoch": 1675106134.3156562,
        "language": "IT",
        "source": "AGI"
    }
]
