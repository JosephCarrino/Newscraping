[
    {
        "title": "Dramma nel Chietino, uccide il fratello disabile e poi si toglie la vita",
        "date_raw": "Mon, 30 Jan 2023 09:11:14 GMT",
        "date": "2023-01-30",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-30/uccide-fratello-disabile-e-si-toglie-la-vita-chietino-19863593/",
        "subtitle": "",
        "content": "AGI - Un uomo di 70 anni, Roberto Tatasciore, ha ucciso il fratello Antonio, disabile, di 5 anni più&nbsp;grande, e si è&nbsp;tolto la vita. Secondo la ricostruzione dei carabinieri, la cui caserma si trova proprio alle spalle dell'abitazione in cui si è consumata la tragedia, il minore avrebbe soffocato il maggiore e poi si sarebbe impiccato>. L'omicidio suicidio si è&nbsp;verificato intorno alla mezzanotte. \nSul posto stanno operando i carabinieri della Compagnia di Ortona. E' intervenuto anche il 118. La tragedia si è&nbsp;consumata in un appartamento al piano terra di una palazzina di quattro piani più&nbsp;mansarda del centro di Ortona>. Le salme sono state portate all'obitorio di Chieti. La casa è&nbsp;stata posta sotto sequestro.&nbsp;",
        "ranked": 1,
        "placed": "Cronaca",
        "epoch": 1675071945.5930507,
        "language": "IT",
        "source": "AGI"
    },
    {
        "title": "In arrivo l'anticiclone che farà rialzare le temperature",
        "date_raw": "Mon, 30 Jan 2023 09:07:49 GMT",
        "date": "2023-01-30",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-30/meteo-anticiclone-salgono-temperature-19863504/",
        "subtitle": "",
        "content": "AGI - Condizioni meteo in deciso miglioramento> in questi ultimi giorni di gennaio sull'Italia grazie alla progressiva rimonta di un campo di alta pressione da ovest. Sono le previsioni del Centro Meteo Italiano che mostrano ancora temperature in media ma con un possibile ulteriore rialzo a partire dal primo weekend del mese. \nCorrenti fredde scenderanno ancora tra l'Europa orientale e i Balcani interessando marginalmente la nostra Penisola dove le temperature risulteranno in media o poco al di sotto. Diffuse gelate notturne >anche in pianura nei prossimi giorni a causa delle inversioni termiche. Il robusto anticiclone presente sull'Atlantico spingerà&nbsp;sempre più verso l'Europa occidentale e anche l'inizio di febbraio potrebbe vedere condizioni meteo generalmente asciutte sull'Italia. \nPrevisioni meteo per oggi: \nAl Nord:> Nubi sparse e schiarite per gran parte della giornata sulle regioni settentrionali dove avremo condizioni di tempo asciutto sia al mattino che al pomeriggio. Nessuna variazione nelle ore serali con cieli sereni o poco nuvolosi ovunque. \nAl&nbsp;Centro:> Tempo stabile su tutte le regioni del Centro sia al mattino che al pomeriggio con cieli che saranno sereni o poco nuvolosi per addensamenti in transito. Nessuna variazione in serata con ampi spazi di sereno ovunque. \nAl Sud e sulle Isole:&nbsp;>Nuvolosità in transito alternata a schiarite sulle regioni meridionali sia al mattino che al pomeriggio ma con tempo asciutto. Tra la sera e la notte locali piogge su Molise e Calabria, asciutto altrove con nubi sparse e schiarite. Temperature minime in rialzo al Nord e in calo al Centro-Sud, massime stazionarie o in generale aumento ovunque. \nPrevisioni meteo per domani: \nAl Nord:> Cieli sereni al mattino, mentre al pomeriggio avremo qualche innocuo addensamento. In serata atteso un aumento della nuvolosità su tutti i settori, con isolate nevicate sulle Alpi centrali dai 700 metri. \nAl Centro:&nbsp;>Tempo stabile sia al mattino che al pomeriggio con cieli del tutto soleggiati. In serata non sono attese variazioni di rilievo, con nuvolosità&nbsp;irregolare attesa sulle Marche; copertura nuvolosa in aumento nelle ore notturne. \nAl Sud e sulle Isole&nbsp;>Al mattino isolate precipitazioni tra Calabria, Sicilia e Sardegna, sereno o poco nuvoloso altrove. Al pomeriggio tempo asciutto con cieli per lo più&nbsp;soleggiati; variabile sulle Isole Maggiori. In serata si rinnovano condizioni di tempo stabile con assenza prevalente di nuvolosità. Temperature minime e massime in generale rialzo.&nbsp;",
        "ranked": 2,
        "placed": "Cronaca",
        "epoch": 1675071945.5930583,
        "language": "IT",
        "source": "AGI"
    },
    {
        "title": "Movida violenta, 14enne accerchiato e picchiato",
        "date_raw": "Mon, 30 Jan 2023 08:45:30 GMT",
        "date": "2023-01-30",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-30/movida-violenta-napoli-14enne-aggredito-pichiato-19863251/",
        "subtitle": "",
        "content": "AGI -&nbsp;Ancora un caso di violenza tra minorenni a Napoli durante le ore della movida. Ieri in tarda serata, intorno alle 22.30, i carabinieri sono stati chiamati al pronto soccorso dell'ospedale Cardarelli dove era stato ricoverato un quattordicenne ferito>. Secondo una prima ricostruzione legata al suo racconto dei fatti, il ragazzino era in scooter lungo via Foria, all'altezza di piazza Carlo III quando alcuni minori, anche loro in scooter, lo hanno&nbsp;accerchiato e poi picchiato>. \nUno di loro lo ha colpito anche con un manganello>. I medici hanno curato l'adolescente e prescritto 5 giorni di prognosi prescritti per un trauma cranico non commotivo. Indagini in corso.",
        "ranked": 3,
        "placed": "Cronaca",
        "epoch": 1675071945.5930598,
        "language": "IT",
        "source": "AGI"
    },
    {
        "title": "Arrestati un catechista e un autista di scuolabus",
        "date_raw": "Mon, 30 Jan 2023 07:06:23 GMT",
        "date": "2023-01-30",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-30/maxi-operazione-pedofilia-tutta-italia-arrestato-catechiesta-autista-scuolabus-19862083/",
        "subtitle": "",
        "content": "AGI - Un'operazione della Polizia di Stato di Firenze per il contrasto alla pedopornografia ha portato all'arresto di cinque persone e alla denuncia di altre 26>. Le indagini sono state condotte dal Centro Operativo per la Sicurezza Cibernetica della Polizia Postale per la Toscana (C.O.S.C. della Polizia Postale per la \"Toscana\"), diretto dal gruppo reati informatici della Procura della Repubblica presso il Tribunale di Firenze. L'attività si inserisce nella più ampia operazione \"DICTUM\", supportata operativamente dal Centro Nazionale per il Contrasto alla Pedopornografia Online (C.N.C.P.O.) del Servizio Polizia Postale ed originata da un'indagine del C.O.S.C. della Polizia Postale per la \"Lombardia\", che ha visto coinvolti oltre 1.700 utenti residenti in Italia, 31 dei quali in Toscana, che si procacciavano materiale pedopornografico attraverso un noto servizio di cloud storage estero. > \nGli elementi emersi nel corso della complessa attività investigativa, curata dalla Sezione specializzata del C.O.S.C. della Polizia Postale per la \"Toscana\", hanno permesso alla procura della Repubblica di Firenze di emettere provvedimenti di perquisizione informatica a carico di tutti i 31 utilizzatori degli account individuati in ambito regionale. Le tecniche di analisi utilizzate dagli investigatori del C.O.S.C. della Polizia Postale per la \"Toscana\" sui dispositivi informatici sequestrati agli indagati hanno consentito di accertare che molti di loro si servivano della navigazione anonima su internet per non essere rintracciati. Il materiale illecito scaricato da internet veniva catalogato in base alla tipologia, per poter essere rapidamente individuato, per soddisfare il desiderio del momento o per condividerlo con altri utenti. \nUlteriore tratto comune è dato dallo svolgimento di attività lavorativa o extra-lavorativa che consentiva contatti quotidiani con bambini in tenera età. Ad esempio, uno degli arrestati era autista di scuolabus, un altro catechista, mentre altri due avevano rapporti con figli o parenti di fascia di età tra 1 e 8 anni>. Per cinque degli indagati, oltre alla gravità del fatto, desumibile dalla detenzione di migliaia di immagini e video raffiguranti bambini, anche in tenera età, coinvolti in atti sessuali con adulti o con altri minori, oltre che in atti di autoerotismo, e' stata accertata anche la pericolosità, in quanto stabilmente dediti alla raccolta e allo scambio di materiale pornografico realizzato con l'impiego di minori degli anni 18. Gli arresti sono stati tutti convalidati dall'autorità giudiziaria procedente, che ha anche disposto opportune misure cautelari.&nbsp;",
        "ranked": 4,
        "placed": "Cronaca",
        "epoch": 1675071945.5930617,
        "language": "IT",
        "source": "AGI"
    },
    {
        "title": "\"Pericoloso calo del potassio\", parla il medico di Cospito",
        "date_raw": "Sun, 29 Jan 2023 21:00:51 GMT",
        "date": "2023-01-29",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-29/medico-cospito-sciopero-fame-19859936/",
        "subtitle": "",
        "content": "AGI - L'organismo di Alfredo Cospito>, gravato dallo sciopero della fame> che porta avanti da mesi, sta soffrendo di un pericoloso calo del potassio. A lanciare l'allarme è&nbsp;il suo medico di fiducia, Angelica Milia>, che all'AGI spiega come l'anarchico, detenuto per reati di terrorismo, sia stato sottoposto a una terapia per reintegrare i sali, il cui deficit \"potrebbe causare aritmie cardiache\". \nLa terapia è&nbsp;stata concordata tra Milia e i sanitari del penitenziario di Sassari, dove Cospito è&nbsp;recluso.&nbsp;",
        "ranked": 5,
        "placed": "Cronaca",
        "epoch": 1675071945.5930629,
        "language": "IT",
        "source": "AGI"
    },
    {
        "title": "Uccide il fratello disabile e si suicida a Ortona",
        "date_raw": "Sun, 29 Jan 2023 20:50:24 GMT",
        "date": "2023-01-29",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-29/ortona-uccide-fratello-disabile-si-suicida-19859812/",
        "subtitle": "",
        "content": "AGI - Dramma familiare a Ortona, in provincia di Chieti: un uomo di 70 anni ha ucciso il fratello disabile, di 5 anni più&nbsp;grande, e si è&nbsp;tolto la vita. Secondo l'edizione online del quotidiano 'Il Centro', che riporta la notizia, l'omicidio-suicidio è&nbsp;avvenuto in una casa di via Tripoli. \nSecondo la ricostruzione dei carabinieri, la cui caserma si trova proprio alle spalle dell'abitazione in cui si è&nbsp;consumato il dramma, il fratello minore avrebbe soffocato il maggiore e poi si sarebbe impiccato.",
        "ranked": 6,
        "placed": "Cronaca",
        "epoch": 1675071945.5930643,
        "language": "IT",
        "source": "AGI"
    },
    {
        "title": "Una partita di calcio tra Under 17 a Palermo è finita in rissa",
        "date_raw": "Sun, 29 Jan 2023 20:07:05 GMT",
        "date": "2023-01-29",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-29/calcio-palermo-partita-under-17-violenze-19858942/",
        "subtitle": "",
        "content": "AGI - Botte in campo, aggressioni e un'invasione di campo di genitori inferociti >dopo la sospensione della partita: è&nbsp;quanto accaduto a Palermo >durante una partita di allievi regionali Under 17 tra Sporting Termini e Fincantieri>. La squadra di casa ha denunciato sui social il comportamento \"vergognoso e inspiegabile\" dei calciatori della Fincantieri che, furiosi per l'espulsione di due loro giocatori, avrebbero \"aggredito con pugni, calci e pestati a terra con violenza inaudita inspiegabile\" i loro rivali. \"Sembravano animali impazziti\", hanno scritto i dirigenti dello Sporting che hanno anche postato le foto dei volti tumefatti e delle ferite riportate da alcuni giocatori. \nLa partita tra lo Sporting in lotta per la salvezza e Fincantieri alla caccia dei playoff si è&nbsp;giocata al comunale di Campofelice di Roccella, nel capoluogo siciliano. Gli ospiti erano anche passati in vantaggio nel primo tempo ma nella ripresa la partita è&nbsp;degenerata in seguito all'espulsione di un giocatore ospite per una rovesciata che ha preso in piena faccia un avversario. Lì&nbsp;scoppia il \"putiferio\", compresa \"l'invasione di campo da parte dei genitori (padri e madri) che hanno inveito e strattonato l'arbitro che aveva sospeso la partita\". Solo \"l'intervento 20 minuti dopo di due pattuglie dei carabinieri> ha portato alla calma e i giocatori dello Sporting hanno potuto raggiungere lo spogliatoio\", raccontano i dirigenti del club di casa. \n \nDa parte sua, la ASD Fincantieri Calcio non ha smentito le intemperanze e ha \"condannato\" le violenze ma ha lamentato che lo Sporting ne abbia dato notizia con una comunicazione a suo dire \"scomposta\". \"I responsabili, dall'una e dall'altra parte, dovranno pagarne le conseguenze, ma solo quando, appunto, le responsabilità&nbsp;saranno individuate grazie anche al contributo determinante del referto arbitrale\", si legge in una nota del club che si riserva di approfondire l'accaduto \"anche con un supporto legale\". \nViolenze in campo sono state segnalate anche in un'altra partita del campionato siciliano Allievi Under 17, quella tra Gescal e NewEagles a Messina. E \"misure disciplinari severissime\" sono state invocate dal presidente del Comitato Regionale Sicilia della Lega Nazionale Dilettanti, Sandro Morgana, che ha definito \"vergognoso quello che è accaduto a Campofelice di Roccella e a Messina\". \"Sono veramente indignato e penso che i responsabili di questi fatti non sono persone che possono stare dentro un campo di calcio: sono delinquenti allo stato puro\", ha commentato.",
        "ranked": 7,
        "placed": "Cronaca",
        "epoch": 1675071945.5930655,
        "language": "IT",
        "source": "AGI"
    },
    {
        "title": "Leopard 2A7 Plus, la bestia nera dell'esercito russo",
        "date_raw": "Sun, 29 Jan 2023 18:05:10 GMT",
        "date": "2023-01-29",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-25/carri-armati-leopard-bestia-nera-esercito-russo-19797168/",
        "subtitle": "",
        "content": "AGI - KF 51 Panther> è un nome che tra le fila dell'esercito russo significa qualcosa di catastrofico. Non perché il Leopard 2A7 Plus sia già entrato in azione sul territorio ucraino, ma perché quella sigla, di un carro in fase di realizzazione,&nbsp;evoca storie e leggende della seconda guerra mondiale. \nQuando i tedeschi misero in campo sul fronte sovietico i loro Panther e sembrò che le sorti del conflitto dovessero virare a favore di Berlino. E pare che il nome del futuro carro tedesco sia stato scelto proprio per esercitare anche una pressione psicologica. Per ora, a tormentare i sonni di generali e colonnelli russi c'è il Leopard. L'ultima versione del più potente e veloce&nbsp;cingolato&nbsp;è stata fornita all'esercito del Qatar>.&nbsp; \n<img alt=\"\" src=\"https://images.agi.it/pictures/agi/agi/2023/01/29/180409703-3b6c2511-da8f-4dbc-aab7-525b6a9ef43f.jpg\"> \nÈ la più aggiornata e forse è il miglior carro al mondo. Del resto i tedeschi hanno una superiorità riconosciuta nella costruzione di carri armati, e non da oggi. Si aggiudicano tutte le competizioni Nato che si svolgono in Europa. \n \nEsercitazioni massicce sul modello della Tank Biathlon> che si svolge nel poligono militare di Alabino, nell'Oblast di Mosca>. &nbsp;A questa competizione partecipano quasi tutti i Paesi dell'ex Unione Sovietica ancora legati alla Russia e, da qualche anno, anche la Cina e la Corea del Nord. Una sorta di olimpiadi carriste alle quali nel 2014 fu invitata anche l'Italia, con altri Paesi Nato. Non se ne fece nulla perché la Russia invase&nbsp;la Crimea. \nSul fronte ucraino e occidentale si teme che l'esercito di Putin possa schierare il T14 Armata, l'unico dotato di \"torretta unmanned\">, che non prevede&nbsp;operatori umani all'interno. È un sistema completamente robotizzato e comandato da un operatore che si trova nello scafo, la parte più protetta del carro assieme alla parte frontale della torretta. \nI carri armati&nbsp;hanno di solito 4 membri di equipaggio:&nbsp;un pilota nello scafo e 3 in torre. I carri sovietici hanno equipaggi di 3 membri pilota cannoniere e capocarro perché sfruttano un sistema di caricamento automatico. E i Russi sono stati i primi ad adottare questo sistema, che negli eserciti occidentali utilizza solo la Francia con il carro Leclerc. Permette di sparare un colpo ogni 4 secondi, mentre un equipaggio occidentale ben addestrato riesce a sparare un colpo ogni 5 secondi. \nMa il sistema automatizzato è più soggetto a inceppamenti e ha una scarsa protezione.&nbsp;Quando un carro russo viene colpito, la torretta salta in aria per parecchi metri, per l'esplosione per simpatia delle munizioni. Nei carri occidentali i compartimenti sono corazzati e separati dalle munizioni, sono dotati di piastre a frattura prestabilita che consentono di far sfogare l'esplosione verso l'esterno. \n \nI T14 per ora sono comparsi solo nella cerimonia sulla Piazza Rossa. I servizi segreti britannici >ritengono che possano essere coinvolti nel conflitto ucraino, ma ci sono teorie opposte, giustificate da una logistica complessa con interventi di manutenzione troppo onerosi. Se dovesse cadere in mano nemica, non ci sarebbero più segreti sulle armi ad alta tecnologia. E infine non si hanno notizie di impieghi operativi, neppure nelle esercitazioni di un certo livello.&nbsp; \nAgli ucraini invece è probabile che vengano forniti Leopard 2 nella versione A4.&nbsp;È lo stesso mezzo fornito in Europa alla Spagna, alla Polonia, all'Austria, alla Svizzera, alla Danimarca, all'Olanda, al Belgio e alla Turchia. Ci sarebbe dunque una notevole disponibilità di ricambi e l'addestramento di equipaggi ucraini sarebbe più semplice.&nbsp;",
        "ranked": 8,
        "placed": "Cronaca",
        "epoch": 1675071945.5930665,
        "language": "IT",
        "source": "AGI"
    },
    {
        "title": "Molotov contro un commissariato a Roma. Il governo: \"Non ci faremo intimidire\"",
        "date_raw": "Sun, 29 Jan 2023 17:55:05 GMT",
        "date": "2023-01-29",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-29/cospito-molotov-contro-commissariato-roma-nessun-ferito-19854795/",
        "subtitle": "",
        "content": "AGI - Due molotov artigianali> sono state lanciate dagli anarchici - a margine della manifestazione di ieri a Trastevere - nel parcheggio del commissariato Prenestino>. Un poliziotto che era di guardia si è accorto delle bombe artigianali e, dopo essersi avvicinato alla vettura di un collega, è riuscito a intervenire senza farle esplodere. Gli anarchici, scesi in piazza per manifestare a favore di Cospito, sono poi fuggiti via. \nLe due molotov erano costituite con stracci imbevuti di liquido infiammabile all'interno di bottiglia chiusa con uno stoppino. Indagini in corso del Distretto Prenestino per identificare i responsabili. Per <a href=\"https://www.agi.it/cronaca/news/2023-01-28/anarchici-tensioni-con-la-polizia-roma-lanciate-bottiglie-19850364/\">gli scontri di sabato&nbsp;sera in piazza Trilussa></a>, >durante la manifestazione, sono stati 41 gli anarchici denunciati>.&nbsp;Nel corso del sit-in gli anarchici hanno provato a forzare piu' volte i cordoni delle forze dell'ordine e, a manifestazione terminata, hanno rovesciato tavolini dei bar e danneggiato fioriere e motorini parcheggiati in strada.&nbsp; \nE questa mattina una&nbsp;busta contenente un proiettile è stata recapitata al direttore del Tirreno, Luciano Tancredi>. A darne l'annuncio lo stesso quotidiano livornese. La busta, indirizza personalmente al direttore, oltre al proiettile conteneva un foglio a quadretti con su scritto \"Se Alfredo Cospito muore i giudici sono tutti obiettivi. Due mesi senza cibo. Fuoco alle galere\". Il messaggio era inoltre firmato con una \"A\" maiuscola>. Il proiettile, la busta e la lettera sono stati sequestrati dalla polizia che ha aperto una inchiesta per ricostruire la provenienza del messaggio.&nbsp; \n<h2>\"Non scendiamo a patti con chi ci minaccia\"</h2> \n\"Gli attentati compiuti contro la nostra diplomazia ad Atene, Barcellona e Berlino, come pure quello di Torino, le violenze di piazza a Roma e Trento, i proiettili indirizzati al direttore del Tirreno e al procuratore generale Francesco Saluzzo, la molotov contro un commissariato di Polizia: azioni del genere non intimidiranno le istituzioni\", si legge in una nota di Palazzo Chigi. \n\"Tanto meno - si legge ancora nella nota -&nbsp;se l'obiettivo è&nbsp;quello di far allentare il regime detentivo più&nbsp;duro per i responsabili di atti terroristici. Lo Stato non scende a patti con chi minaccia\". \n<h2>Piantedosi annuncia vertice in settimana</h2> \n\"Esprimo la mia solidarietà&nbsp;alle donne e agli uomini in divisa che con grande professionalità&nbsp;e spirito di sacrificio fronteggiano, anche in questi giorni ed in queste ore, le dimostrazioni di chi immagina di utilizzare la minaccia e la violenza come metodo di condizionamento delle istituzioni\",&nbsp;dichiara il ministro dell'interno Matteo Piantedosi>. \n\"La mia vicinanza va agli operatori di polizia rimasti feriti ed in particolare all'ispettore della Polizia di Stato che è&nbsp;stato colpito alla testa ed è&nbsp;stato curato con numerosi punti di sutura\", afferma Piantedosi che aggiunge: \"Lo Stato non si lascerà&nbsp;mai intimidire e condizionare da queste azioni del tutto inaccettabili, nella convinzione che nessuna rivendicazione o proposta possa essere presa in considerazione se viene portata avanti col ricorso a questi metodi, ancor più&nbsp;se rivolti contro le forze dell'ordine\". \nIl ministro \"segue in costante contatto con il Capo della Polizia gli episodi di questi giorni e svolgerà, in settimana, una disamina degli stessi in un incontro con i vertici e gli esperti degli apparati di sicurezza\".&nbsp; \n<h2>Secondo i sindacati di polizia, il pericolo è \"reale e concreto\"</h2> \n\"Il pericolo rappresentato dagli anarchici è&nbsp;reale e concreto. È un pericolo mai cessato, e i relativi movimenti, a tratti apparentemente sopiti, stanno tornando in auge, perseguono precisi obiettivi che vengono accuratamente comunicati e perseguiti all'interno dei collettivi, e richiedono adesso che si alzi ulteriormente la guardia. Sull'intera realtà&nbsp;degli anarchici, non si può&nbsp;arretrare di un passo, tutt'altro\",&nbsp;afferma Valter Mazzetti, Segretario Generale Fsp Polizia di Stato, \"gli attentati di queste settimane <a href=\"https://www.agi.it/cronaca/news/2023-01-28/cospito-attacchi-anarchici-italia-estero-19849192/\">contro i nostri diplomatici</a>, le minacce spintesi fino a coinvolgere il direttore del Tirreno, il procuratore generale Francesco Saluzzo ed altri ma anche ulteriori servitori dello Stato indicati in maniera altrettanto chiara con nomi e cognomi come 'obiettivi' nella rete di comunicazione anarchica, i disordini registrati fino a ieri sera a Roma, e la molotov contro il Commissariato Prenestino ci riportano, con prepotenza, al periodo peggiore della nostra storia recente>, e conosciamo troppo bene fenomeni così&nbsp;striscianti e subdoli per sottovalutarli\". \nPer Mazzetti \"sono tutti episodi che si accompagnano a una insistente campagna che pretenderebbe la revoca del regime del 41bis ad Alfredo Cospito. Oggi dobbiamo stare più&nbsp;che mai in allerta e non solo con i nostri valorosi colleghi che scendono in strada a fronteggiare pericoli diretti, come è&nbsp;successo ieri sera a Roma dove la professionalità&nbsp;delle forze dell'ordine ha consentito di portare a casa il miglior risultato nonostante i disordini provocati dai soliti violenti. Oggi le migliori risorse dello Stato, in sinergia fra loro e con il più&nbsp;totale appoggio della politica e delle istituzioni, sono chiamate a fermare pericolosi rigurgiti di sovversivi animati dall'odio\". \n\"Esprimiamo la nostra solidarietà&nbsp;ai colleghi del Commissariato preso di mira stanotte - conclude Massimo Nisida, Segretario Fsp Roma -, ed anche a tutti gli altri che, portando la divisa, si confermano come principale obiettivo della lucida follia degli anarchici\".",
        "ranked": 9,
        "placed": "Cronaca",
        "epoch": 1675071945.593068,
        "language": "IT",
        "source": "AGI"
    },
    {
        "title": "L'Ocean Viking nel porto di Marina di Carrara",
        "date_raw": "Sun, 29 Jan 2023 16:07:29 GMT",
        "date": "2023-01-29",
        "url": "https://www.agi.it/cronaca/rss",
        "news_url": "https://www.agi.it/cronaca/news/2023-01-29/migranti-a-carrara-arriva-ocean-viking-19856717/",
        "subtitle": "",
        "content": "AGI -&nbsp;La Ocean Viking, >la nave della Sos Mediterranée> che ha a bordo 95 migranti, è entrata nel porto di Marina di Carrara>, dove era attesa per le prime ore del pomeriggio di oggi. Secondo il programma di accoglienza messo a punto dalle autorità, sono adesso previsti due screening medici sui migranti che si trovano a bordo: il primo sarà effettuato direttamente all'interno del porto, mentre il secondo sarà fatto al polo fieristico di Carrara. \nI minori non accompagnati,> che stando a quanto riferito dalla protezione civile dovrebbero essere 33>, saranno dirottati in strutture di accoglienza specifiche, mentre gli altri saranno dirottati in un padiglione del polo fieristico appositamente dedicato alla loro ospitalità.&nbsp; \n\"Sono in arrivo 95 persone di cui 38 minori e di questi 33 in arrivo senza essere accompagnati da nessuno\". A dirlo Monia Monni, assessore regionale alla protezione civile della Regione Toscana, che oggi è presente all'arrivo della Ocean Viking, la barca della ong Sos Mediterranée, nel porto di Marina di Carrara. \"Spero che anche oggi l'accoglienza che questa terra saprà offrire - ha poi aggiunto Monni - renderà orgogliosi tutti noi di essere toscani\". \n&nbsp;",
        "ranked": 10,
        "placed": "Cronaca",
        "epoch": 1675071945.5930688,
        "language": "IT",
        "source": "AGI"
    }
]
