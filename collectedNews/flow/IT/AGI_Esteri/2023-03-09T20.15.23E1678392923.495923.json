[
    {
        "title": "Georgia: i timori sulla legge per agenti stranieri",
        "date_raw": "Thu, 09 Mar 2023 14:50:40 GMT",
        "date": "2023-03-09",
        "url": "https://www.agi.it/estero/rss",
        "news_url": "https://www.agi.it/estero/news/2023-03-09/georgia-timori-sulla-legge-per-agenti-stranieri-20426221/",
        "subtitle": "",
        "content": "AGI -&nbsp; Il partito al governo in Georgia ha annunciato il ritiro del controverso disegno di legge> sugli \"agenti stranieri\" dopo due giorni di massicce manifestazioni contro l'iniziativa, vista come una \"legge scritta dal Cremlino\" per via della somiglianza con un testo simile, usato in Russia per silenziare il dissenso. \nMentre l'opposizione chiede di continuare le proteste per avere chiarimenti sulla tempistica e la modalità del ritiro del ddl - giudicato dalla Ue \"incompatibile\" col processo di adesione intrapreso da Tbilisi - cresce la preoccupazione che la nazione ex-sovietica abbia intrapreso una svolta autoritaria> e continui a mantenere una posizione cauta rispetto alla guerra in Ucraina e ai legami del Paese con Mosca. \nIl partito al governo, 'Sogno georgiano ha affermato in una dichiarazione che il disegno di legge è stato \"presentato in cattiva luce e in modo fuorviante\" e ha assicurato di voler \"spiegare meglio\" lo scopo della legge, dopo averne annunciato il ritiro. Ma cosa prevede il testo?&nbsp; \n<h2>Il testo prevede due distinti ddl&nbsp;</h2> \nSi tratta di due distinti ddl>, presentati alla fine di febbraio al Parlamento: uno 'Sulla trasparenza dell'influenza stranierà e l'altro 'Sulla registrazione degli agenti stranieri. \nIl primo, sostenuta da 'Sogno georgiano&nbsp;e già approvato in prima lettura, richiede a qualsiasi organizzazione che riceva più del 20% dei propri finanziamenti dall'estero di registrarsi come \"agente straniero\" >e sottoporsi a rigidi controlli finanziari, autorizzando lo Stato ad accedere alle informazioni personali dei membri delle organizzazioni e dei terzi coinvolti nelle loro attività. \nLa mancata registrazione prevede multe del valore di 9.600 dollari; inoltre, Ong e media - su cui si concentrano le preoccupazioni per un giro di vite - dovranno presentare rendiconti finanziari regolari e potrebbero essere sanzionati o banditi dalle autorità in caso di irregolarità. \nLa seconda bozza di legge, che non è mai stata votata dal Parlamento, prevede sanzioni sia amministrative che penali,> nel caso in cui persone giuridiche o organizzazioni finanziate dall'estero e che si occupano, tra le altre cose, di attività politiche o giornalistiche, evitino di registrarsi come \"agenti stranieri\". \nUn concetto come \"attività politiche\", però, non è chiaramente definito nella legge e potrebbe limitare il diritto alla libertà di associazione o di espressione>, secondo i detrattori del documento tra cui le principali Ong, gli Usa, l'Onu e la Ue. In questo secondo ddl, sono previste anche pene detentive fino a cinque anni. \nI critici di entrambe le proposte le ritengono fotocopie della legge, approvata nel 2012, dalla Russia e usata per chiudere Ong e media bollandoli come \"agenti stranieri\", un termine di memoria sovietica, di fatto, sinonimo di \"traditori\". \nIl partito di governo, in Georgia, si è difeso spiegando che la nuova legislazione si ispira al Foreign Agents Registration Act (Fara), in vigore negli Stati Uniti; ma secondo molto analisti, il paragone è improprio: rispetto al Fara, o al registro europeo delle lobby, i testi georgiani prevedono misure punitive sproporzionate, in caso di mancata registrazione, come anche il potere di acquisizioni di dati conferito al ministero della Giustizia che li rende più simili alla legislazione adottata dalla Russia.&nbsp; \n&nbsp;",
        "ranked": 1,
        "placed": "Esteri",
        "epoch": 1678389324.105795,
        "language": "IT",
        "source": "AGI"
    },
    {
        "title": "Fukushima prova a rinascere con il turismo sciistico",
        "date_raw": "Thu, 09 Mar 2023 13:33:53 GMT",
        "date": "2023-03-09",
        "url": "https://www.agi.it/estero/rss",
        "news_url": "https://www.agi.it/estero/news/2023-03-09/rinascita-fukushima-giappone-turismo-invernale-20424622/",
        "subtitle": "",
        "content": "AGI - Oltre gli stigmi della sciagura nucleare, Fukushima sta provando a rinascere puntando sulla neve e gli sport invernali>, per rilanciarsi come meta turistica, soprattutto per gli stranieri. Autorità e professionisti del turismo della regione nord-orientale dell'arcipelago nipponico hanno lanciato un'intensa campagna promozionale per vantare le sue attrattive e le offerte, con un'attenzione particolare al mercato australiano. \nL'emergente settore sciistico di <a href=\"https://www.agi.it/estero/news/2023-01-13/giappone-rilascio-oceano-acque-contaminate-fukushima-19608900/\">Fukushima</a> ha sofferto molto dopo l'incidente nucleare dell'11 marzo 2011 causato da un gigantesco tsunami.> Poi il Giappone si è chiuso ai visitatori stranieri durante la pandemia di Covid-19 per più di due anni e dalla scorso ottobre ha completamente riaperto al turismo internazionale. \nA Fukushima, una delle stazioni più frequentata è quella di Bandai, a un centinaio di chilometri all'interno, quindi distante dalla centrale nucleare incidentata di Fukushima Daiichi e dai rischi tsunami sulla costa>. Quasi 12 anni fa i nuclei di tre reattori sono andati in fusione a causa dello tsunami. Le aree entro un raggio di 20 km dall'impianto sono state evacuate, ma la maggior parte del dipartimento non è mai stata colpita dalle radiazioni. E dopo un'intensa opera di bonifica, solo il 2,4% della superficie del dipartimento rimane oggi interdetta all'accesso. \nNonostante ciò, \"la popolarità di Fukushima presso i turisti stranieri resta bassa>\", classificandosi al 43 posto su 47 dipartimenti giapponesi, sottolinea Go Morimoto, direttore immobiliare di Bandai. Nel 2019, prima della comparsa del Covid-19, quasi la metà&nbsp;dei turisti stranieri in Giappone ha visitato Tokyo, il 30% si è recato a Kyoto e l'8% a Hokkaido, la grande isola settentrionale dell'arcipelago, che ospita in particolare la famosa località&nbsp;sciistica. Appena lo 0,3% dei visitatori stranieri si è avventurato nel dipartimento di Fukushima, a soli 90 minuti di treno da Tokyo>. \nL'ex proprietario della stazione sciistica di Bandai, un fondo di investimento americano, l'ha venduta nel 2015, convinto che fosse \"<a href=\"https://www.agi.it/gallerie-fotografiche/foto/2021-03-11/fukushima-anniversario-disastro-cerimonia-commemorazione-11727453/\">impossibile per il turismo ripartire</a>\", ricorda il signor Morimoto, vantando il \"potenziale\" della neve farinosa di Fukushima per rivaleggiare con principali destinazioni per gli sport invernali del Giappone.&nbsp;Oltre agli sport invernali, anche altre attrazioni turistiche di Fukushima stanno vivendo una rinascita. La piccola linea ferroviaria di Tadami sembrava condannata dopo il 2011, essendo stata scarsamente percorsa e danneggiata da inondazioni torrenziali pochi mesi dopo il disastro nucleare. \nMa le autorità locali hanno lottato per salvare questa linea aperta nel 1928, che attraversa paesaggi e paesi pittoreschi. Dalla sua completa riapertura lo scorso ottobre, i suoi treni si sono riempiti di turisti desiderosi di scattare foto per i loro account Instagram, ha testimoniato Tetsuya Sato, funzionario di un ufficio turistico locale. \"Non appena il traffico sulla linea è ripreso, le carrozze erano piene di passeggeri, anche nei giorni feriali.> Non abbiamo mai previsto una tale tendenza, ma siamo cosi' felici\", ha detto Sato.&nbsp;&nbsp;",
        "ranked": 2,
        "placed": "Esteri",
        "epoch": 1678389324.1057973,
        "language": "IT",
        "source": "AGI"
    },
    {
        "title": "La Georgia ritira la legge sugli 'agenti stranieri' dopo gli scontri ",
        "date_raw": "Thu, 09 Mar 2023 10:53:39 GMT",
        "date": "2023-03-09",
        "url": "https://www.agi.it/estero/rss",
        "news_url": "https://www.agi.it/estero/news/2023-03-09/georgia-ritira-legge-su-agenti-stranieri-dopo-scontri-20420028/",
        "subtitle": "",
        "content": "AGI -&nbsp;Il partito al governo in Georgia ha rinunciato al suo disegno di legge riguardante le Ong e i media che ha scatenato proteste massicce represse negli ultimi due giorni>. \n\"In quanto partito di governo responsabile nei confronti di ogni membro della società, abbiamo deciso di ritirare incondizionatamente questo disegno di legge che sosteniamo\", ha affermato il partito Sogno Georgiano in una dichiarazione pubblicata sul suo sito web. L'annuncio arriva il giorno dopo le proteste nella capitale Tbilisi, nel corso delle quali la polizia ha usato lacrimogeni e cannoni ad acqua per disperdere decine di migliaia di persone riunite vicino al parlamento. \nIl movimento di protesta è stato innescato dall'adozione martedì in prima lettura di un disegno di legge che prevede l'obbligo per Ong e media che ricevono più del 20% dei loro finanziamenti dall'estero di registrarsi come \"agenti stranieri\", pena una sanzione pecuniaria>. \nSecondo i detrattori, il testo si ispira a una legge simile che esiste in Russia, dove il Cremlino la utilizza per reprimere la stampa indipendente, le organizzazioni per i diritti umani e gli oppositori. \n<h2>Le opposizioni: \"Continueremo le proteste\"</h2> \nIn Georgia i partiti di opposizione hanno annunciato che proseguiranno le proteste contro il governo nonostante l'annuncio del ritiro di un disegno di legge controverso sulle Ong e i media.<br> La mobilitazione \"non si fermerà finché&nbsp;non ci sarà la garanzia che la Georgia è risolutamente impegnata su una via filo-occidentale\", hanno dichiarato diversi partiti di opposizione in una nota congiunta, lanciando un appello a radunarsi ancora questa sera e a liberare decine di manifestanti arrestati.&nbsp; \n<h2>L'Unione Europea</h2> \n\"Accogliamo con favore l'annuncio del partito al governo di ritirare il progetto di legge sull'influenza straniera - ha scritto su Twitter la rappresentanza dell'Unione europea in Georgia -. Incoraggiamo tutti i leader politici georgiani a&nbsp;riprendere le riforme a favore dell'Ue, in modo inclusivo e costruttivo e in linea con le 12 priorità&nbsp;della Georgia per ottenere lo status di candidato\".",
        "ranked": 3,
        "placed": "Esteri",
        "epoch": 1678389324.105799,
        "language": "IT",
        "source": "AGI"
    },
    {
        "title": "Pioggia di missili nella notte. Colpite Kharkiv e Odessa",
        "date_raw": "Thu, 09 Mar 2023 09:15:18 GMT",
        "date": "2023-03-09",
        "url": "https://www.agi.it/estero/rss",
        "news_url": "https://www.agi.it/estero/news/2023-03-09/ucraina-kiev-attacchi-russi-su-regioni-di-kharkiv-e-odesa-20418177/",
        "subtitle": "",
        "content": "AGI - Alcuni attacchi hanno preso di mira la regione orientale ucraina di Kharkiv e la regione meridionale di Odessa>: lo hanno reso noto funzionari locali. \"Il nemico ha effettuato circa 15 attacchi contro la città e la regione. Gli occupanti hanno ancora una volta preso di mira le infrastrutture critiche\", ha dichiarato il governatore della regione di Kharkiv, Oleg Synegubov, sui social media. Nella regione di Odessa, il governatore Maksym Marchneko ha affermato che \"i missili hanno colpito l'infrastruttura energetica della regione e danneggiato gli edifici residenziali\" a seguito di un \"massiccio attacco missilistico\". \nL'amministrazione militare locale ha riferito che nella regione di Kiev sono stati attivati i sistemi di difesa aerea. Il governatore della regione occidentale di Khmelnytskyi, Segiy Gamaliy, ha esortato i residenti a \"rimanere nei rifugi\", affermando che \"il nemico sta colpendo le infrastrutture critiche del Paese\". Gli attacchi russi hanno colpito una serie di regioni ucraine nelle prime ore di oggi, tra cui il porto di Odessa sul Mar Nero e la seconda città più grande dell'Ucraina, Kharkiv>. Un altro attacco è stato segnalato nella città centrale di Dnipro e nelle città occidentali di Lutsk e Rivne, lontane dalle linee del fronte nella guerra che dura da un anno. \n<h2>Zelensky: \"Colpite 10 regioni\"</h2> \n\"È stata una notte difficile. Abbiamo avuto un massiccio attacco missilistico in tutto il Paese. Sono state attaccate le regioni di Kiev, Kirovohrad, Dnipro, Odessa, Kharkiv, Zaporizhzhia, Leopoli, Ivano-Frankivsk, Zhytomyr e Vinnytsia\". Lo ha affermato su Telegram il presidente ucraino, Volodymyr Zelensky. \"Sono stati attaccati edifici residenziali e infrastrutture essenziali. Purtroppo ci sono feriti e morti. Le mie condoglianze alle famiglie\", ha aggiunto Zelensky \n<h2>Esplosioni anche a Kiev</h2> \nIl sindaco di Kiev, Vitali Klitschko, ha riferito di esplosioni nella capitale ucraina, mentre un'ondata di bombardamenti russi sta colpendo diverse parti del Paese>. \"Esplosioni nel quartiere Holosiivskyi della capitale. Tutti i servizi si stanno recando sul posto\", ha dichiarato Klitschko sui social media, riferendosi a un'area meridionale della città. \nIl sindaco di Kiev, Vitali Klitschko, ha dichiarato che due persone sono rimaste ferite in un'esplosione nella parte occidentale della capitale ucraina, nel contesto di un'ondata di attacchi russi in tutto il Paese. \"Due persone sono rimaste ferite\" a causa di un'esplosione nel quartiere di Svyatoshynsky, ha scritto sui social media, dopo aver riferito in precedenza di \"esplosioni\" in una zona meridionale della città. \nIl sindaco di Kiev, Vitaly Klitschko, ha reso noto che una delle esplosioni avvenuta nella capitale questa mattina all'alba è stata un attacco a una centrale elettrica da parte dei russi e che il 40% dei residenti della capitale è ora senza riscaldamento, con una temperatura esterna di 4 gradi centigradi.<br> \"Dopo l'attacco missilistico, a causa di interruzioni di corrente di emergenza, il 40% dei residenti della capitale è attualmente senza riscaldamento. L'approvvigionamento idrico funziona invece normalmente\", ha scritto Klitchko su Telegram.&nbsp; \n<h2>Kharkiv senza luce, acqua e riscaldamento</h2> \nDopo essere stata colpita dall'attacco missilistico russo nella notte, la città ucraina di Kharkiv è senza elettricità, acqua e riscaldamento. Lo ha annunciato il sindaco Igor Terekhov.<br> \"Non c'è più luce in tutta la città\", ha affermato il primo cittadino alla televisione. \"I trasporti elettrici non funzionano, non c'e' riscaldamento e non c'è acqua a causa dell'interruzione della fornitura di energia elettrica\" \n<h2>Quattro vittime a Leopoli</h2> \nAlmeno quattro civili - due uomini e due donne - sono rimasti uccisi all'alba di oggi in un attacco missilistico russo nella regione di Leopoli, nell'Ucraina occidentale. Lo ha annunciato su Telegram il governatore della regione, Maksym Kozytsky, precisando che un missile ha colpito un quartiere residenziale nel distretto di Zolotshiv, distruggendo tre abitazioni. \"I soccorritori stanno rimuovendo le macerie, sotto le quali potrebbero trovarsi altre persone\", ha aggiunto Kozytsky.&nbsp; \n<h2>La centrale di Zaporizhzhia senza energia elettrica</h2> \nLa centrale nucleare ucraina di Zaporizhzhia e' rimasta senza energia elettrica a seguito di un attacco russo. Attualmente funziona con generatori diesel. Lo afferma il gestore dell'energia nucleare del Paese. \"L'ultima linea di comunicazione tra la centrale nucleare di Zaporizhzhia e il sistema elettrico ucraino e' stata interrotta a causa di attacchi missilistici\", dichiara Energoatom in un comunicato.&nbsp;",
        "ranked": 4,
        "placed": "Esteri",
        "epoch": 1678389324.1058002,
        "language": "IT",
        "source": "AGI"
    },
    {
        "title": "La marea rossa di alghe tossiche fa strage di pesci in Florida  ",
        "date_raw": "Thu, 09 Mar 2023 06:45:03 GMT",
        "date": "2023-03-09",
        "url": "https://www.agi.it/estero/rss",
        "news_url": "https://www.agi.it/estero/news/2023-03-09/marea-rossa-alghe-tossiche-strage-pesci-florida-20399293/",
        "subtitle": "",
        "content": "AGI - Una fioritura anomala> di alghe rosse tossiche> sta colorando in questi giorni le acque che bagnano le coste a sud-ovest della Florida>, uccidendone i pesci. Il fenomeno, che viene descritto come “marea rossa>”, è tipicamente autunnale ma quest'anno si è verificato in inverno probabilmente a causa del cambiamento climatico.&nbsp;<br> <br> Molte persone, scrive il&nbsp;Washington Post, hanno anche lamentato una forma d'irritazione alle vie respiratorie>. Le alghe tossiche si formano nelle acque al largo, si spostano verso la riva e iniziano a marcire mentre dal fondo dell'oceano altre sostanze affiorano in un processo che viene chiamato “upwelling”, rigurgito del mare>.<br> <br> E quando si accumulano e si concentrano colorano l'acqua di rosso. Nelle persone, oltre a crisi respiratorie, l'esposizione alle tossine rilasciate nell'aria possono causare sintomi simili al raffreddore> e irritazione agli occhi> mentre nei pesci finiscono per paralizzare le branchie.<br> <br> Le alghe uccidono anche gli uccelli, specie quelli che si immergono e si nutrono dei pesci esposti alle tossine. Anche tartarughe marine, lamantini e delfini sono stati vittime della marea rossa.<br> <br> Fenomeno tipicamente autunnale, quest'anno s'è invece verificato d'inverno, probabilmente quale effetto del cambiamento climatico>, secondo l'Agenzia statunitense per la protezione dell'ambiente, che può causare fioriture di alghe dannose più frequentemente e anche più intensamente.<br> <br> “Il clima che cambia significa che ci sono temperature dell'acqua più calde e tempeste più estreme che portano a un maggiore deflusso delle acque piovane”, scrive il Washington Post, e la combinazione di queste condizioni è la prima causa “per queste grandi fioriture di alghe”. Nelle ultime settimane la Florida ha infatti registrato temperature dell'aria e dell'acqua più calde del solito> “da 5,4 a 10,8 gradi sopra la media”.",
        "ranked": 5,
        "placed": "Esteri",
        "epoch": 1678389324.1058016,
        "language": "IT",
        "source": "AGI"
    },
    {
        "title": " Borrell: \"Piano da 2 miliardi di euro per fornire armi all'Ucraina\"",
        "date_raw": "Wed, 08 Mar 2023 18:00:50 GMT",
        "date": "2023-03-08",
        "url": "https://www.agi.it/estero/rss",
        "news_url": "https://www.agi.it/estero/news/2023-03-08/ucraina-borrell-piano-2-miliardi-armi-ucraina-20415289/",
        "subtitle": "",
        "content": "AGI - \"Ho presentato un piano da due miliardi di euro per fornire più&nbsp;munizioni all'Ucraina e spero che i ministri della Difesa e degli Esteri che si riuniranno il 20 marzo lo possano approvare definitivamente\". Lo ha dichiarato l'Alto rappresentante dell'Ue per la Politica estera, Josep Borrell, al termine della riunione informale dei ministri della Difesa Ue a Stoccolma. \n\"Il piano si basa su tre binari, un miliardo per la fornitura di munizioni 155 e 152 mm; un miliardo per nuovi acqusti aggiunti e per ricostituire le scorte degli Stati e un piano a lungo termine per l'industria della difesa\", ha spiegato il capo della diplomazia europea.&nbsp;",
        "ranked": 6,
        "placed": "Esteri",
        "epoch": 1678389324.1058028,
        "language": "IT",
        "source": "AGI"
    },
    {
        "title": "L'8 marzo di Maryam, tornata alla vita in Italia dopo l'incubo talebano",
        "date_raw": "Wed, 08 Mar 2023 17:27:00 GMT",
        "date": "2023-03-08",
        "url": "https://www.agi.it/estero/rss",
        "news_url": "https://www.agi.it/estero/news/2023-03-08/8-marzo-maryam-nuova-vita-italia-dopo-talebani-20414856/",
        "subtitle": "",
        "content": "AGI - Sorride Maryam, felice accanto a suo marito Satar. L'incubo vissuto in Afghanistan è ormai passato e ora si sente tranquilla e nonostante l'enorme timidezza e un italiano incerto racconta all'AGI il suo ritorno alla vita, dopo esser fuggita dai talebani. La raggiungiamo telefonicamente, in video-chiamata. In lei colpisce la tenerezza dei suoi grandi occhi scuri, come i capelli, che porta raccolti in una lunga coda. \nA sostenerla, il marito Satar, che parla meglio sia l'inglese sia l'italiano. Sono giovani musulmani, 32 anni lei, 29 lui. Sono sposati da circa un anno e mezzo e traspare in loro la complicità e la voglia di ricominciare. Ora in Italia hanno l'opportunità di ricostruire il loro futuro, grazie a Economy of Francesco, la comunità internazionale voluta dal Papa&nbsp;>composta da giovani economisti, imprenditori e change-makers impegnati in un processo di dialogo inclusivo e di cambiamento globale.&nbsp; \n\"Dopo l'entrata dei talebani la vita è diventata difficile per me. E per tutte le donne\", racconta Maryam. In Afghanistan era un'insegnante e attivista per i diritti delle donne. \"In ogni città vi erano delle 'Case sicure' per le donne vittime di violenza domestica e fuggite dai matrimoni forzati. Io le aiutavo e il mio sogno è di porre fine alle tante discriminazioni\". \nDall'agosto 2021 tutto cambia: \"Per le donne, lavorare in una società patriarcale e misogina è molto difficile. La donna se esce di casa e lavora non viene rispettata. I talebani attaccano i diritti umani.> Obbligano le donne a non studiare. Devono restare a casa e il loro compito è solo fare figli ed eseguire gli ordini dei mariti\". In Afghanistan, semplicemente le donne \"vengono silenziosamente cancellate\", sottolinea. \n\"Le violenze sono all'ordine del giorno e anche io ho ricevuto varie minacce di morte per aver aiutato alcune ragazze a prendere maggiore consapevolezza della loro situazione\". Le \"Case sicure\" \"non esistono più. Le donne se tornano dalle loro famiglie, vengono uccise. Molte si nascondono, ma quando sei sola e non hai un uomo al tuo fianco, muori di fame e di povertà\". \n\"L'80% delle persone in Afghanistan - rincara Satar - non ha nulla da mangiare. È in povertà assoluta. Le poche donne che lavoravano per mantenersi sono state costrette dai talebani a non farlo più e il Paese è come una galera. Per tutti, per loro in particolare\". Satar spiega anche che i soldi dati dagli Usa non sono mai arrivati alla popolazione, \"le persone hanno venduto tutti i loro beni per sopravvivere>\". Anche lui ha perso tutto. Lavorava in una banca ma con l'arrivo della guerra, l'unica cosa era fuggire.&nbsp; \nMaryam è originaria di Baghlan, a nord dell'Afghanistan. Nel suo lavoro di insegnante e attivista ha sempre cercato di aiutare le giovani donne. \"Grazie al precedente governo erano stati intrapresi vari progetti per migliorare le condizioni di vita delle ragazze, in modo tale da renderle autosufficienti. Ma ora - continua - tutto è cambiato. Gli estremisti proibiscono tutto e vieni ucciso solo per aver pensato a un cambiamento. \nLa situazione è estrema nei villaggi, lontano dalle città, dove governano i mullah. Siamo stanchi della guerra. Ci deve essere un altro mondo, migliore\", prosegue Maryam che ricorda con tenerezza il suo incontro con Papa Francesco, proprio in occasione di Economy of Francesco, ad Assisi: \"Mi sembrava di conoscerlo da tempo. Mi piace come lui ha parlato e cosa fa per noi\". \nMaryam e Satar per fuggire dall'Afghanistan hanno scritto a innumerevoli Ong e associazioni.> Nessuna risposta se non da Economy of Francesco che li ha aiutati a entrare e a essere accolti in Italia. Ora Satar sta compiendo uno stage in un supermercato e Maryam è in cerca di lavoro. Ma sta studiando meglio l'italiano e sempre sorridendo, ci esorta a non dimenticare le donne afghane, a tenere alta l'attenzione, anche sui social, su quei Paesi, e sono tanti, dove i più elementari diritti vengono calpestati.&nbsp; \nL'8 marzo, in occasione&nbsp;della <a href=\"https://www.agi.it/politica/news/2023-03-08/dalla-condizione-donne-dipende-futuro-societ-sergio-mattarella-8-marzo-20408414/\">Giornata internazionale della donna</a>, i giovani di Economy of Francesco hanno promosso&nbsp;una nuova manifestazione a sostegno delle donne afghane e iraniane:&nbsp;una maratona di lettura in diretta streaming per dare voce, suggeriscono gli organizzatori, alle storie dimenticate di chi in questi Paesi sta perdendo ogni diritto, attraverso la lettura di testimonianze, racconti, poesie, interviste per sensibilizzare l'opinione pubblica sui diritti violati e sulle libertà negate soprattutto alle bambine, ragazze e donne afghane e iraniane. \nMolte le città (tra cui Mantova, Cagliari, Catanzaro, Fabriano, Trieste, ecc) che hanno aderito, soprattutto grazie alla risposta e all'impegno di studenti e studentesse delle scuole superiori. Durante la giornata si sono letti testi di donne del panorama culturale internazionale per riflettere, denunciare, analizzare la realtà, ma anche per conoscere le parole di coraggio, determinazione, intelligenza e pace con cui le donne hanno costruito e vogliono costruire nuove società, libere e giuste.&nbsp; \n\"Un giorno la disuguaglianza e la violenza saranno cancellate in tutto il mondo\", è il sogno di Maryam, che ora abbraccia sorridente il suo Satar. Non porta più il velo che le hanno obbligato a indossare. E' tempo di un nuovo futuro.",
        "ranked": 7,
        "placed": "Esteri",
        "epoch": 1678389324.1058037,
        "language": "IT",
        "source": "AGI"
    },
    {
        "title": "Corteo per l'8 marzo a Barcellona, donna investe due femministe",
        "date_raw": "Wed, 08 Mar 2023 14:51:07 GMT",
        "date": "2023-03-08",
        "url": "https://www.agi.it/estero/rss",
        "news_url": "https://www.agi.it/estero/news/2023-03-08/investe-manifestanti-barcellona-8-marzo-20412149/",
        "subtitle": "",
        "content": "AGI - A Barcellona una donna ha scagliato la sua automobile contro il corteo femminista che stava manifestando sull'Anviguda Diagonal, l'arteria che taglia in due la capitale catalana, investendo e trascinando per alcuni metri&nbsp;due dimostranti, rimaste ferite in modo lieve.&nbsp; \nLa conducente, riporta 'La Vanguardia', è irrotta nel viale, dove la circolazione era interrotta dalle proteste, e ha accelerato in direzione del corteo. Mentre l'auto proseguiva con le due manifestanti aggrappate al cofano, altre persone hanno cercato di bloccare il veicolo, picchiando sui vetri.&nbsp; \nSecondo 'La Xarxa', la donna aveva a bordo un bambino e lo stava portando a scuola e l'esasperazione per i ritardi causati dal blocco della circolazione potrebbero averla spinta a lanciare l'auto contro la manifestazione. I Mossos d'Esquadra sono intervenuti prima che le tensioni tra la conducente e le femministe degenerassero e hanno identificato la donna.&nbsp;",
        "ranked": 8,
        "placed": "Esteri",
        "epoch": 1678389324.1058054,
        "language": "IT",
        "source": "AGI"
    },
    {
        "title": "Si separa dal marito e ottiene un risarcimento di 200 mila euro, la vittoria di una casalinga ",
        "date_raw": "Wed, 08 Mar 2023 14:28:29 GMT",
        "date": "2023-03-08",
        "url": "https://www.agi.it/estero/rss",
        "news_url": "https://www.agi.it/estero/news/2023-03-08/risarcimento-casalinga-marito-200-mila-euro-20412135/",
        "subtitle": "",
        "content": "AGI - Una sentenza che farà discutere: Ivana Moral, una donna spagnola di 48 anni>, dovrà essere risarcita dall'ex marito per la bellezza&nbsp;di 204.624 euro come ricompensa per i lavori domestici svolti durante i 25 anni di matrimonio. Lo ha stabilito il tribunale che&nbsp;ha accolto il ricorso. La diretta interessata ha commentato la notizia come \"un'iniezione di fiducia\" dal punto di vista economico, ma soprattutto come \"una vittoria morale\". \nIl suo avvocato, Marta Fuentes, ha spiegato all'EFE che la donna, che vive a Vélez-Málaga >da alcuni anni, è \"felicissima\" e che per lei la sentenza&nbsp;rappresenta&nbsp;\"un riconoscimento\" dopo oltre due decenni passati ad aiutare il marito nella sua attività e a prendersi cura della famiglia e della casa. \n\"La sentenza riconosce che la tua vita vale qualcosa>, che il tuo lavoro e il tuo sostegno valgono qualcosa, che essere nell'ombra ha un valore e un prezzo ed è stato quantificato\", sottolinea Fuentes. La sentenza però può essere impugnata e&nbsp;l'ex marito ha già annunciato l'intenzione di farlo. \nMoral si è sposata nel giugno 1995 in regime di separazione dei beni, per cui quando ha divorziato nel 2020> non le è rimasto nulla, perché tutti i beni erano intestati all'allora marito. \nCinque anni fa, la donna si è presentata presso lo studio legale di Marta Fuentes \"spaventata\" e \" impotente\", con due figlie, nessun patrimonio, nessun reddito, nessuna esperienza professionale e \"senza sapere quali diritti le spettassero nella sua situazione\". \nFuentes ha quindi deciso di intentare una causa per chiedere un risarcimento per il lavoro domestico svolto dalla donna durante il matrimonio, in quanto svolgeva tutte le mansioni domestiche \"in esclusiva\" e la cura delle due figlie in comune>, e aiutava il marito nel lavoro - lui possedeva una catena di palestre - senza ricevere alcun compenso. Non solo, ma la donna aveva anche studiato per diventare istruttrice ma non aveva ricevuto alcuno stipendio né era stata messa in regola con i contributi.&nbsp; \nL'uomo, secondo la sentenza del tribunale, guadagna più di 3.000 euro al mese e ha un patrimonio fino a 6 milioni di euro.> \nL'obiettivo, sottolinea l'avvocato, era quello di \"compensare o bilanciare>\" questa situazione ricorrendo all'articolo 1.438 del Codice civile, che prevede la cosiddetta indennità compensativa per la dedizione ai lavori domestici. \n\"Ciò che entrava in casa apparteneva a entrambi, finché la relazione non si è rotta e tutto apparteneva a uno dei due\", ricorda l'avvocato. \nI 204.000 euro di risarcimento richiesti \"non sono chiesti a caso\", dice Fuentes, ma sono semplicemente \"una somma\", quella del salario minimo interprofessionale&nbsp;per tutti gli anni di matrimonio della coppia, come stabilito dalla Corte Suprema. \nOltre a questo risarcimento, il giudice ha inoltre obbligato&nbsp;l'ex marito a versarle una pensione di 500 euro >per due anni.&nbsp;",
        "ranked": 9,
        "placed": "Esteri",
        "epoch": 1678389324.1058068,
        "language": "IT",
        "source": "AGI"
    },
    {
        "title": "Guerra al \"sushi terrorism\", i ristoranti tolgono il nastro trasportatore",
        "date_raw": "Wed, 08 Mar 2023 14:06:00 GMT",
        "date": "2023-03-08",
        "url": "https://www.agi.it/estero/rss",
        "news_url": "https://www.agi.it/estero/news/2023-03-08/sushi-terrorism-video-giappone-stop-rulli-20410943/",
        "subtitle": "",
        "content": "AGI - Duro colpo alla fama delle catene di ristoranti di sushi> sul nastro in Giappone>, luoghi emblematici dello stile di vita, non solo alimentare, del popolo nipponico, ora messo in crisi. Ad aver provocato quello che viene già&nbsp;definito <a href=\"https://www.agi.it/estero/news/2023-02-04/ultima-moda-social-giappone-sputare-nel-piatto-del-vicino-al-ristorante-19942696/\">\"sushi terrorism\" </a>è&nbsp;stata un'ondata di video diventati virali che mostrano clienti toccare il cibo con le mani direttamente sul nastro trasportatore, e ancora leccare bottiglie comuni di salsa di soia, facendo scattare l'allarme per la scarsa igiene e intaccando la fame di numerosi locali in termini di pulizia. In altri video si vedono persone che spruzzano del disinfettante per le mani sul cibo e altre che prelevano piatti di cibo destinati ad altri tavoli. \nA mali estremi, estremi rimedi: nella grande Tokyo, la catena Choshimaru>, che gestisce ben 63 ristoranti, ha deciso di fermare a partire da aprile il nastro trasportatore di sushi, dopo che un video postato documenta un commensale che mette un mozzicone di sigaretta in un contenitore di zenzero sottaceto. ll personale dei locali sta già&nbsp;portando via condimenti e utensili in tavola ogni volta che un nuovo gruppo di commensali prende posto e d'ora in poi sarà&nbsp;costretto a consegnare gli ordini a mano. Per la firma industriale leader, Sushiro, è&nbsp;scattata il mese scorso la decisione di consegnare il sushi solo tramite una \"corsia espressa\" >ai clienti che ordinano tramite dispositivi touch-screen, rendendo più&nbsp;difficile per gli altri commensali manomettere il cibo. L'azienda non è&nbsp;la sola a fare di tutto per garantire che il suo sushi faccia il viaggio dalla cucina alla tavola in perfette condizioni, quindi altri brand si sono già&nbsp;mossi nella stessa direzione. \n<h2>\"Una crisi per l'intera industria\"</h2> \nLa catena Kura Sushi> ha dichiarato la scorsa settimana che presto introdurrà&nbsp;telecamere dotate di intelligenza artificiale per monitorare i tavoli dei suoi ristoranti nel tentativo di scoraggiare i commensali dispettosi. Secondo quanto riferito, il sistema può&nbsp;rilevare comportamenti \"insoliti\" da parte dei clienti, come rimuovere una lastra dal nastro trasportatore e restituirla rapidamente. \"Questa è una crisi non solo per i nostri negozi, ma per l'intera industria del sushi su nastro trasportatore\", ha affermato Hiroyuki Okamoto, responsabile delle pubbliche relazioni di Kura Sushi, aggiungendo che l'uso dell'intelligenza artificiale >rassicurerebbe i commensali anche se ciò&nbsp;significa che sono effettivamente posti sotto sorveglianza. \nIl contagio si è&nbsp;diffuso ad altre parti del settore della ristorazione economica giapponese. Gyoza no Osho, nota catena di ristoranti cinesi, ha tolto la salsa di soia e altri condimenti dai tavoli - sono ancora disponibili su richiesta del personale - mentre la catena di ramen Ichiran ha tolto i bicchieri dai suoi banconi e tavoli. \"Il problema suscitato da un piccolo numero di commensali che si comportano male sta cambiando il modo in cui le persone mangiano piatti a prezzi ragionevoli e popolari nei ristoranti di tutto il Paese\", ha analizzato il quotidiano locale Yomiuri Shimbun. Nel 2021, il valore stimato dell'industria del kaitenzushi è&nbsp;stato di oltre 5,1 miliardi di euro.&nbsp;",
        "ranked": 10,
        "placed": "Esteri",
        "epoch": 1678389324.105808,
        "language": "IT",
        "source": "AGI"
    }
]
