[
    {
        "title": "Critica un balletto noioso, il coreografo le getta in faccia escrementi di cane ",
        "date_raw": "Mon, 13 Feb 2023 21:08:29 GMT",
        "date": "2023-02-13",
        "url": "https://www.agi.it/estero/rss",
        "news_url": "https://www.agi.it/estero/news/2023-02-13/tira-escrementi-in-faccia-a-critica-teatrale-sospeso-coreografo-20096383/",
        "subtitle": "",
        "content": "AGI -&nbsp; Il direttore del balletto dell'Opera di Stato di Hannover, Marco Goecke, ha tirato un sacchetto di escrementi in faccia alla critica teatrale Wiebke Huster >durante l'intervallo della prima rappresentazione di uno spettacolo ed è per questo stato sospeso. \nSecondo la ricostruzione della stampa tedesca, sabato sera, durante il primo intervallo del balletto dal titolo Glaube - Liebe - Hoffnung (Fede-amore-speranza), Goecke ha affrontato la giornalista nel foyer,> accusandola di scrivere solo recensioni personali negative. \nHa poi tirato fuori dalla tasca un sacchetto di plastica pieno di escrementi di cane e glieli ha strofinati sul viso. Alla fine della premiere, Goecke ha festeggiato come se nulla fosse accaduto. Il pluripremiato coreografo cinquantenne è direttore dell'Hannover State Ballet dalla stagione 2019/20>; si presenta sempre con gli occhiali da sole e spesso ha con sè il suo bassotto Gustav in una borsa anche quando è al teatro. \nHuster, che lavora per la Faz e la Deutschlandfunk, ha denunciato Goecke, che è ora indagato per oltraggio e aggressione.&nbsp; \n&nbsp;Il teatro si è scusato privatamente e pubblicamente con la giornalista e ha sospeso il direttore \"con effetto immediato, vietandogli di entrare nell'edificio fino a nuovo avviso> per proteggere l'ensemble di balletto e il teatro di stato da ulteriori danni\", secondo una dichiarazione dell'Opera di Stato di Hannover. \nIl coreografo non ha rilasciato dichiarazioni dopo l'accaduto, ma si è difeso sui social network> dicendo che \"dopo 20 anni che leggo quella m..., la misura era colma\". Secondo la Faz, \"L'incidente rivela in modo spaventosamente attuale ciò che viene spesso pensato e detto sulla critica e sui critici nei circoli artistici. I superamento dei limiti da parte di Goecke rivela il rapporto disturbato tra un artista e la critica\". \nÈ risaputo che Wiebke Huster non apprezza più lo stile di danza di Marco Goecke>, commentano i colleghi critici; secondo Huster, la rabbia di Goecke potrebbe essere correlata alla recensione del suo ultimo pezzo di danza per il Nederlands Dans Theater. \"Mentre guardi, sei alternativamente pazzo e ucciso dalla noia - ha scritto - è una vergogna e una sfacciataggine\".&nbsp;",
        "ranked": 1,
        "placed": "Esteri",
        "epoch": 1676342723.4500415,
        "language": "IT",
        "source": "AGI"
    },
    {
        "title": "Sfiorati dal minareto crollato, la storia della famiglia Uzun",
        "date_raw": "Mon, 13 Feb 2023 17:54:40 GMT",
        "date": "2023-02-13",
        "url": "https://www.agi.it/estero/rss",
        "news_url": "https://www.agi.it/estero/news/2023-02-13/sfiorati-da-minareto-crollato-storia-famiglia-uzun-20094173/",
        "subtitle": "",
        "content": "AGI - “Allah ci ha voluto salvare”. E' questo il primo pensiero passato nella testa di Emine la notte del sisma, quando è uscita di casa con in braccio il piccolo Erkan Efe di appena 10 mesi e ha visto l'enorme minareto di una moschea di Adiyaman abbattutosi a pochi metri dalla umile casa in cui viveva insieme al marito Ahmet, al figlio e ai suoi genitori. “All'improvviso ha iniziato a tremare tutto, la casa è piccola ma non riuscivo a uscire. Non ho pensato a nulla, sono andata direttamente a prendere il bambino, ma sono caduta. L'ho afferrato tra le mie braccia e avevo il terrore di non varcare in tempo la porta>”. Erano passate da poco le 4:17 del mattino del 6 febbraio. Una data che rimarrà nella storia della Turchia, destinata a cambiare per sempre la vita di milioni di persone, tra queste la famiglia Uzun. \nSono vivi e sono grati per questo, ma la casa è stata dichiarata inagibile e sarà abbattuta tra 15 giorni. I 5 abitanti della casa sono stati costretti a spostarsi nel piccolo giardino, in due tende di fortuna fatte di teli di plastica. “La notte è freddissimo>, purtroppo la tenda è messa insieme con teli che rimangono aperti. Il bambino si sveglia ogni mezz'ora, piange, ha freddo e vuole che accenda la luce, ma non c'è elettricità. Dormiamo con una candela accesa, se il vento la spegne o di consuma il bambino scoppia a piangere, ha paura”, racconta Emine. \nCome andranno avanti ora lo spiega il marito Ahmet. “Lavoravo in una fabbrica di plastica, ma ora non so cosa succederà. Il padrone dell'azienda è morto nel crollo della sua casa. Per fortuna gli aiuti ci forniscono da mangiare, anche per il bambino, ma abbiamo bisogno di una tenda al più presto, questi sono pezzi di plastica”, spiega Ahmet. Eppure i due si ritengono fortunati e il perché non si spiega solo con il bilancio tremendo di una città in cui le vittime sono almeno 3.500, ma con i drammi delle persone vicine. \nNel pomeriggio li raggiunge una donna in lacrime, singhiozza inconsolabile. E' Zeynep, sorella del marito di Emine, la sua famiglia è salva e sta bene, ma sua sorella è morta e con lei i suoi tre nipoti di 8, 11 e 13 anni. Per estrarre la piccola di 11 anni che era ancora in vita le hanno dovuto amputare una gamba. La ragazzina ha perso molto sangue, trasportata d'urgenza ad Ankara non è stato possibile salvarla.&nbsp;",
        "ranked": 2,
        "placed": "Esteri",
        "epoch": 1676342723.45005,
        "language": "IT",
        "source": "AGI"
    },
    {
        "title": "Gli Usa hanno abbattuto il quarto oggetto volante in una settimana",
        "date_raw": "Mon, 13 Feb 2023 13:39:06 GMT",
        "date": "2023-02-13",
        "url": "https://www.agi.it/estero/rss",
        "news_url": "https://www.agi.it/estero/news/2023-02-12/usa-abbattono-oggetto-volante-su-lago-huron-20081460/",
        "subtitle": "",
        "content": "AGI -&nbsp;Le forze armate statunitensi hanno abbattuto un oggetto non identificato sopra il lago Huron. È&nbsp;il quarto oggetto abbattuto in meno di due settimane nello spazio aereo nordamericano. Le commissioni Affari esteri e Intelligence del Congresso sono state informate dell'abbattimento di un altro oggetto d'alta quota>. \nL'oggetto volava a circa seimila metri d'altezza e si \"presentava come una struttura ottagonale\" con \"corde fluttuanti\",&nbsp;riporta su Twitter Edward Wong, corrispondente diplomatico di lunga data del New York Times, che cita rappresentanti del governo americano. Lo stesso \"oggetto\", abbattuto sul Lago Huron, tra Michigan e Canada, sarebbe stato intercettato mentre volava sopra il Montana, Stato dove a inizio febbraio era stato individuato il<a href=\"https://www.agi.it/cronaca/news/2023-02-04/usa-abbattuto-pallone-spia-cinese-19956999/\"> 'pallone spia cinese'</a>, poi abbattuto da un caccia americano sull'Atlantico \nÈ&nbsp;il terzo giorno di fila in cui sono dovuti intervenire jet militari per buttare giù&nbsp;qualcosa&nbsp;che sorvolava nello spazio aereo nordamericano. Venerdì ne era stato abbattuto uno <a href=\"https://www.agi.it/estero/news/2023-02-10/usa-casa-bianca-abbattuto-oggetto-in-volo-su-alaska-20054910/\">nella zona nord dell'Alaska</a>. <a href=\"https://www.agi.it/estero/news/2023-02-11/f22-usa-abbatte-oggetto-non-identificato-in-canada-20069943/\">Sabato, era successo in Canada</a>. \nIn mattinata la rappresentante democratica dello Stato, Elissa Slotkin, aveva detto di aver ricevuto un'allerta dal dipartimento della Difesa>. \"Ho appena ricevuto una chiamata - aveva scritto su Twitter - le nostre forze militari stanno seguendo da vicino un oggetto che si trova sopra il lago Huron\". \n<blockquote> \n The object has been downed by pilots from the US Air Force and National Guard. Great work by all who carried out this mission both in the air and back at headquarters. We're all interested in exactly what this object was and it's purpose. 1/ <a href=\"https://t.co/LsjwtjntCv\">https://t.co/LsjwtjntCv</a> — Rep. Elissa Slotkin (@RepSlotkin) \n <a href=\"https://twitter.com/RepSlotkin/status/1624875335643721740?ref_src=twsrc%5Etfw\">February 12, 2023</a>\n</blockquote>  \nGrande più&nbsp;di Lombardia e Piemonte messi insieme, il lago Huron è&nbsp;uno dei Grandi Laghi del Nord America> e si trova tra Stati Uniti e Canada. A nord, bagna l'Ontario. A ovest, il Michigan. Con una superficie di quasi 60 mila chilometri quadrati, e una profondità&nbsp;media di 230 metri, ha rappresentato per l'aviazione americana e canadese un'area di sicurezza per abbattere l'oggetto \nIl nome deriva da 'Huron', quello della tribù&nbsp;dei nativi americani degli Uroni. Al suo interno si trova l'isola lacustre più&nbsp;grande al mondo, Manitoulin, che appartiene alla provincia canadese dell'Ontario.&nbsp; \n<h2>I contatti tra Pentagono e Pechino</h2> \nGli Usa hanno ufficialmente reso noto di aver avuto contatti con Pechino in merito al presunto pallone aerostatico di sorveglianza cinese abbattuto il 4 febbraio, dopo che le richieste del Pentagono erano state respinte per giorni.&nbsp; \n\"Ci sono stati contatti con la Repubblica Popolare Cinese sul pallone ad alta quota\", ha dichiarato il vice segretario alla Difesa Melissa Dalton. \nIl segretario alla Difesa Usa Lloyd Austin >aveva chiesto di parlare con la controparte cinese subito dopo l'abbattimento del pallone aerostatico al largo della costa orientale degli Stati Uniti che per giorni aveva attraversato l'intero Paese. Ma non aveva ottenuto risposta, anche se l'accaduto aveva spinto il Segretario di Stato Antony Blinken >a cancellare una missione diplomatica a Pechino programmata da tempo. \nLa Cina aveva rifiutato l'offerta di una telefonata con il capo della difesa statunitense giudicando \"irresponsabile\" l'iniziativa di Washington di abbattere il pallone. Dalton non ha fornito alcun dettaglio su chi sia stato coinvolto nei contatti con la Cina e sui contenuti.&nbsp; \n<h2>La Cina rilancia le accuse al mittente</h2> \nLa Cina accusa gli Stati Uniti di avere utilizzato più&nbsp;di dieci palloni spia per il sorvolo dello spazio aereo cinese, senza l'approvazione di Pechino, dall'inizio del 2022. \n\"Solo dallo scorso anno, i palloni ad alta quota statunitensi hanno sorvolato illegalmente lo spazio aereo cinese piu' di dieci volte senza l'approvazione delle autorita' cinesi competenti\", ha scandito il portavoce del ministero degli Esteri, Wang Wenbin>. \"La prima cosa che gli Stati Uniti dovrebbero fare è riflettere su se stessi e cambiare rotta, piuttosto che calunniare, screditare o incitare allo scontro\", ha aggiunto.&nbsp; \nLa Cina assicura poi&nbsp;di avere mantenuto la \"comunicazione necessaria\" con gli Stati Uniti dopo l'incidente del pallone aerostatico cinese abbattuto al largo delle coste statunitensi il 4 febbraio scorso. La chiave, ha detto il portavoce del ministero degli Esteri di Pechino, Wang Wenbin, \"è&nbsp;\"gestire adeguatamente questa situazione inaspettata causata da forza maggiore in modo calmo, professionale e sobrio\", ha aggiunto, senza scendere in ulteriori dettagli.",
        "ranked": 3,
        "placed": "Esteri",
        "epoch": 1676342723.450052,
        "language": "IT",
        "source": "AGI"
    },
    {
        "title": "La Nato: \"Putin non cerca la pace ma lancia una nuova offensiva in Ucraina\"",
        "date_raw": "Mon, 13 Feb 2023 13:23:00 GMT",
        "date": "2023-02-13",
        "url": "https://www.agi.it/estero/rss",
        "news_url": "https://www.agi.it/estero/news/2023-02-13/la-nato-putin-non-cerca-la-pace-ma-lancia-una-nuova-offensiva-in-ucraina-20089303/",
        "subtitle": "",
        "content": "&nbsp; \nAGI - \"Un anno dopo l'avvio dell'aggressione il presidente Putin non sta preparando la pace>, sta lanciando una nuova offensiva>\". Il&nbsp;segretario generale della Nato>, Jens Stoltenberg> disegna il quadro della guerra in Ucraina>. \"Gli aiuti devono raggiungere l'Ucraina prima dell'attacco. La velocità salva vite\", ha aggiunto nel corso di una conferenza stampa a Bruxelles.&nbsp; \nSulla fornitura eventuale fornitura di caccia a Kiev: &nbsp;\"Bisogna fare una distinzione: l'anno scorso si discuteva dell'istituzione di una no-fly zone con l'impegno degli aerei della Nato. E' molto diverso da ciò che si discute ora sulla possibilità che alleati Nato mandi loro aerei che gli ucraini potranno usare. Inviare aerei Nato per una no-fly zone sarebbe un coinvolgimento diretto nel conflitto, è molto diverso invece fornire capacità militari>\". \nIl segretario generale della Nato ha poi ribadito il ruolo centrale dell'Italia>.&nbsp; “Ho incontrato il primo ministro, Giorgia Meloni, dopo che ha assunto le funzioni pochi mesi fa e il messaggio da parte sua è stato molto chiaro. Ho incontrato il ministro degli Affari esteri, il ministro della Difesa, che verrà qui domani, e il messaggio del governo italiano è di sostegno assoluto all'Ucraina, agli sforzi della Nato di dare supporto all'Ucraina, e quindi tutti gli alleati Nato, inclusa l'Italia, concordano su questo e continuano a dare sostegno\".&nbsp;<br> <br> Per Stoltenberg \"è stato dato significativo sostegno, accogliamo ovviamente più sostegno da tutti gli alleati, Italia inclusa>. E accolgo il fatto che Italia e Francia stiano lavorando insieme per fornire avanzati sistemi di difesa aerea, Samp-T. Quindi, sono assolutamente sicuro che l'Italia rimarrà un forte sostenitore del forte impegno della Nato per l'Ucraina>, anche per l'Italia comprese che la sicurezza di tutti.<br> Sarebbe una tragedia per gli ucraini se il presidente Putin vincesse >e sarebbe un pericolo per noi, perché ci renderebbe più vulnerabili e perché darebbe il messaggio che si può usare la vile forza contro le leggi internazionali per ottenere ciò che si vuole”.&nbsp;",
        "ranked": 4,
        "placed": "Esteri",
        "epoch": 1676342723.4500537,
        "language": "IT",
        "source": "AGI"
    },
    {
        "title": "\"Dieci palloni spia nei cieli cinesi\", Washington respinge le accuse di Pechino",
        "date_raw": "Mon, 13 Feb 2023 13:04:54 GMT",
        "date": "2023-02-13",
        "url": "https://www.agi.it/estero/rss",
        "news_url": "https://www.agi.it/estero/news/2023-02-13/palloni-spia-usa-cina-ufo-20088799/",
        "subtitle": "",
        "content": "AGI - La guerra dei palloni> e degli 'oggetti volanti' misteriosi infiamma le tensioni tra Usa e Cina>. Dopo l'abbattimento del <a href=\"https://www.agi.it/estero/news/2023-02-12/usa-abbattono-oggetto-volante-su-lago-huron-20081460/\">quarto oggetto non indentificato in una settimana nei cieli nordamericani</a>, il governo ha accusato gli Stati Uniti di aver fatto volare almeno dieci 'palloni spià, senza autorizzazione, nel proprio spazio aereo, dall'inizio del 2022, un'accusa <a href=\"https://www.agi.it/estero/news/2023-02-13/mai-inviato-palloni-spia-sopra-la-cina-la-casa-bianca-smentisce-pechino-20088844/\">prontamente smentita</a> da Washington. \nÈ l'ultimo capitolo della battaglia, quella che si sta giocando nello Spazio, tra le due grandi potenze: una battaglia cominciata da tempo ma balzata sulle cronache mondiali all'inizio di febbraio quando l'esercito Usa ha abbattuto una <a href=\"https://www.agi.it/cronaca/news/2023-02-04/usa-abbattuto-pallone-spia-cinese-19956999/\">mongolfiera cinese</a>, ritenuto dal Pentagono un 'pallone spià per raccogliere informazioni sensibili; e che per la Cina era un semplice aerostato destinato alle rilevazioni meteo, che aveva sbagliato traiettoria. \nL'avvistamento del 'pallone spia', considerato da Washington una \"inaccettabile\" violazione della sovranità e della legge internazionale, ha causato l'annullamento del viaggio a Pechino del segretario di Stato, Antony Blinken>. \nLa saga ha conosciuto una nuova svolta nel week-end, quando sopra il Canada e gli Stati Uniti sono stati avvistati tre oggetti volanti, tutti abbattuti. È assolutamente ignota al momento la natura e la funzionalità di questi oggetti, tanto meno chi li abbia messi in orbita. \n<h2>Quattro casi in una settimana</h2> \nDomenica un oggetto ad alta quota è stato abbattuto da un F-16 sul Lago Huron, che si trova tra il Michigan e l'Ontario: il Pentagono ha spiegato che l'oggetto non costituiva una minaccia militare, ma era un pericolo per il traffico aereo; e ha collegato l'aeromobile con un segnale radar che qualche ora prima era stato raccolto (ma poi era sparito) sul Montana, sulla zona dei magazzini che contengono i missili intercontinentali statunitensi e altri siti sensibili. \nSabato, un aereo da guerra statunitense F-22, che operava su ordine congiunto del primo ministro canadese Justin Trudeau> e il presidente Joe Biden>, ha lanciato un missile che ha <a href=\"https://www.agi.it/estero/news/2023-02-11/f22-usa-abbatte-oggetto-non-identificato-in-canada-20069943/\">abbattuto un oggetto</a> che volava a 40 mila piedi sopra il Territorio dello Yukon, nell'estremo Nord del Canada: era un oggetto 'cilindrico' più&nbsp;piccolo del 'pallone spià cinese. Venerdì, un F-22 ha abbattuto un altro oggetto non identificato nello spazio aereo dell'Alaska: in quel caso i piloti statunitensi sono stati in grado di aggirare l'oggetto e hanno riferito che non sembrava trasportasse apparecchiature di spionaggio. \nIl fatto che, nel giro di pochi giorni, siano stati rilevati diversi oggetti volanti misteriosi ha \"in parte\" una spiegazione: da quando è&nbsp;stato localizzato e abbattuto il primo pallone spia cinese, hanno spiegato ieri a Washington, il Pentagono ha aumentato la sorveglianza del proprio spazio aereo. Non è altrettanto chiaro di cosa si tratti. Né&nbsp;la Casa Bianca, né&nbsp;il Pentagono o il governo del Canada sono apparsi in grado di dire esattamente cosa stia succedendo; un vuoto d'informazioni >che i repubblicani stanno di nuovo usando per mettere in discussione la leadership del presidente Biden. \n<h2>Un generale non esclude l'ipotesi extraterrestre</h2> \nAlla domanda, in conferenza stampa domenica, se si possa trattare di Ufo, <a href=\"https://www.agi.it/estero/news/2023-02-13/oggetti-volanti-abbattuti-usa-alieni-extraterrestri-20082956/\">oggetti extraterrestri</a> non identificati, il generale Glen D. VanHerck>, comandante del Northern Command dell'Air Force, ha dichiarato che \"a questo punto\" non si può&nbsp;escludere nulla. Ma successivamente gli uomini dell'intelligence americana hanno sostanzialmente escluso che l'Air Force abbia sparato a qualche visitatore alieno. \nResta da capire allora a chi facciano capo gli oggetti volanti misteriosi. Tra le teorie è&nbsp;che siano stati inviati dalla Cina o da un'altra potenza che sta cercando di sapere di più&nbsp;sui radar o sui sistemi di allerta precoce statunitensi o per spiarne i siti sensibili. Ma la Cina ha già risposto per le rime: quando oggi ha ricordato che i palloni statunitensi hanno sorvolato almeno 10 volte il Paese nell'ultimo anno, il portavoce del ministero degli Esteri, Wang Wenbin>, ha anche accusato Washington di \"aver abusato\" del suo \"vantaggio tecnologico\" per compiere \"operazioni di spionaggio su larga scala\" e \"rubare segreti\" in maniera \"indiscriminata\". \n\"Questo include i loro stessi alleati: violano la sovranità di altri Paesi cosi' come il diritto internazionale e le norme fondamentali delle relazioni internazionali. Loro sanno quanti aerei spia inviano e la comunità internazionale sa benissimo chi è&nbsp;il più&nbsp;grande impero di spionaggio del mondo\". \n\"Qualsiasi affermazione secondo cui il governo degli Stati Uniti gestisce palloni di sorveglianza sulla Repubblica popolare cinese è&nbsp;falsa\", ha scritto su Twitter la portavoce del Consiglio di sicurezza nazionale Adrienne Watson, aggiungendo che è&nbsp;la Cina \"ad avere un programma di palloni di sorveglianza ad alta quota per la raccolta d'informazioni\".&nbsp;Insomma, la guerra adesso si fa anche nello Spazio.",
        "ranked": 5,
        "placed": "Esteri",
        "epoch": 1676342723.450055,
        "language": "IT",
        "source": "AGI"
    },
    {
        "title": " \"Mai inviato palloni spia sopra la Cina\", la Casa Bianca smentisce Pechino ",
        "date_raw": "Mon, 13 Feb 2023 12:54:50 GMT",
        "date": "2023-02-13",
        "url": "https://www.agi.it/estero/rss",
        "news_url": "https://www.agi.it/estero/news/2023-02-13/mai-inviato-palloni-spia-sopra-la-cina-la-casa-bianca-smentisce-pechino-20088844/",
        "subtitle": "",
        "content": "AGI - La Casa Bianca ha smentito> di aver mai inviato 'palloni spia'> nello spazio aereo cinese>. Stamane era stato il portavoce degli Esteri cinese, Wang Wenbin, a sostenere che i palloni statunitensi, nell'ultimo anno, a partire dall'inizio 2022, hanno sorvolato almeno dieci volte il&nbsp;gigante asiatico.&nbsp; \n<blockquote> \n Any claim that the US government operates surveillance balloons over the PRC is false. It is China that has a high-altitude surveillance balloon program for intelligence collection, that it has used to violate the sovereignty of the US and over 40 countries across 5 continents. <a href=\"https://t.co/VzPceB6JUh\">https://t.co/VzPceB6JUh</a> — Adrienne Watson (@NSC_Spox) \n <a href=\"https://twitter.com/NSC_Spox/status/1625105603583418370?ref_src=twsrc%5Etfw\">February 13, 2023</a>\n</blockquote>  \n\"Qualsiasi affermazione secondo cui il governo degli Stati Uniti gestisce palloni di sorveglianza sulla Repubblica popolare cinese è falsa>\", ha detto su Twitter la portavoce del Consiglio di sicurezza nazionale Adrienne Watson>, aggiungendo che è la Cina \"ad avere un programma di palloni di sorveglianza ad alta quota per la raccolta d'informazioni\".",
        "ranked": 6,
        "placed": "Esteri",
        "epoch": 1676342723.450056,
        "language": "IT",
        "source": "AGI"
    },
    {
        "title": "Washington esorta gli americani a lasciare \"subito\" la Russia",
        "date_raw": "Mon, 13 Feb 2023 11:09:27 GMT",
        "date": "2023-02-13",
        "url": "https://www.agi.it/estero/rss",
        "news_url": "https://www.agi.it/estero/news/2023-02-13/ambasciata-usa-americani-lasciano-russia-20085133/",
        "subtitle": "",
        "content": "AGI - L'ambasciata americana in Russia >ha esortato gli americani a lasciare immediatamente il Paese. È quanto si legge sul sito della rappresentanza diplomatica. \nLa legazione invita gli statunitensi a non recarsi in Russia e quelli che \"vivono o viaggiano nella Federazione Russa\" a lasciare \"immediatamente\" il Paese se non vogliono rischiare di essere arrestati: i russi \"possono negare ai cittadini degli Stati Uniti il riconoscimento della doppia cittadinanza, privarli dell'accesso all'assistenza consolare, impedire loro di lasciare il Paese e/o richiedere il servizio militare\". \nUn avviso simile >era stato lanciato il 28 settembre dello scorso anno quando l'ambasciata aveva esortato i concittadini a lasciare la Russia \"finché&nbsp;é possibile farlo\".&nbsp; \n<h2>La reazione del Cremlino</h2> \n\"Non è&nbsp;la prima volta che sentiamo inviti da parte degli Usa ai loro connazionali a lasciare la Russia. Non c'e' in quest'ultima nulla di nuovo\",&nbsp;ha dichiarato il portavoce del Cremlino, Dmitri Peskov.&nbsp; \nIl Servizio d'intelligence internazionale russo, l'Svr, ha da parte sua accusato le&nbsp;agenzie di intelligence statunitensidi aver reclutato 60 estremisti islamici in Siria per inviarli in Russia e negli altri Paesi satelliti ex-Urss per compiere attentati. \n\"Secondo informazioni attendibili arrivate al Servizio d'intelligence straniero, le forze armate statunitensi stanno reclutando attivamente miliziani dei gruppi jihadisti legati allo Stato islamico ad Al-Qaeda per compiere attacchi terroristici in Russia e nei Paesi della Csi, la Comunità&nbsp;degli Stati indipendenti\", si legge nella nota dei servizi segreti russi.",
        "ranked": 7,
        "placed": "Esteri",
        "epoch": 1676342723.4500575,
        "language": "IT",
        "source": "AGI"
    },
    {
        "title": "Per gli Usa il grande gioco del Pacifico passa anche dalla Micronesia",
        "date_raw": "Mon, 13 Feb 2023 07:04:34 GMT",
        "date": "2023-02-13",
        "url": "https://www.agi.it/estero/rss",
        "news_url": "https://www.agi.it/estero/news/2023-02-13/usa-il-grande-gioco-del-pacifico-passa-anche-dalla-micronesia-20077549/",
        "subtitle": "",
        "content": "AGI - Il memorandum d'intesa che l'amministrazione Biden ha rivelato nei giorni scorsi di aver firmato con gli Stati Federati della Micronesia è un altro tassello degli sforzi Usa di contenere l'avanzata cinese nell'Indo-Pacifico>. Si aggiunge, rileva Asia News, alle recenti intese di rafforzamento della cooperazione militare con Giappone e Filippine, concentrandosi sul fronte del Pacifico meridionale, dove Pechino è sempre più attiva. \nL'accordo con la Micronesia copre aspetti per la futura assistenza economica di Washington alla Micronesia: lo scorso mese le autorità statunitensi avevano siglato patti dello stesso tipo con altri due Stati della regione, le Isole Marshall e Palau. Dai primi anni Ottanta del secolo scorso gli Usa hanno intese di libera associazione con le tre nazioni insulari. In base ai loro termini, Washington ha il diritto a occuparsi della loro difesa militare in cambio di assistenza economica>. Tra quest'anno e il prossimo i tre accordi scadranno e il timore è che Pechino potrebbe approfittare del loro mancato rinnovo. \nIl sud Pacifico è una regione dall'alto valore strategico nel confronto geopolitico tra Cina e Stati Uniti>. A maggio, ricorda Asia News, i cinesi avevano siglato un patto di sicurezza con le Isole Salomone, i cui termini sono segreti. L'accordo assicurerebbe alle navi da guerra di Pechino il diritto di effettuare scali e operazioni di rifornimento nei porti dell'arcipelago, eventualità&nbsp;che il premier delle Salomone, Manasseh Sogavare, ha negato pero' più volte. A differenza delle Salomone, gli altri Stati della regione hanno respinto l'offerta cinese di un grande patto regionale su commercio e sicurezza. \nGli Stati Federati della Micronesia sono tra coloro che hanno manifestato una aperta opposizione all'iniziativa della Cina. Nell'area anche il neo governo delle Figi, guidato da Sitiveni Rabuka, ha iniziato a prendere le distanze da Pechino, allontanandosi dalla linea del suo predecessore: lo scorso mese Suva ha messo fine a un accordo per l'addestramento e gli scambi di attività&nbsp;con la polizia cinese.",
        "ranked": 8,
        "placed": "Esteri",
        "epoch": 1676342723.4500585,
        "language": "IT",
        "source": "AGI"
    },
    {
        "title": "Ufo nei cieli d'America? Un generale Usa non esclude l'ipotesi aliena",
        "date_raw": "Mon, 13 Feb 2023 07:00:19 GMT",
        "date": "2023-02-13",
        "url": "https://www.agi.it/estero/rss",
        "news_url": "https://www.agi.it/estero/news/2023-02-13/oggetti-volanti-abbattuti-usa-alieni-extraterrestri-20082956/",
        "subtitle": "",
        "content": "AGI - Un generale delle forze aerospaziali americane per il Nord America ha detto che non esclude l'ipotesi \"alieni\" o qualsiasi altra spiegazione, rimandando a un'analisi approfondita degli esperti di intelligence. È quanto ha dichiarato il generale Glen VanHerck>, a cui è&nbsp;stato chiesto un commento sulla serie di <a href=\"https://www.agi.it/estero/news/2023-02-12/usa-abbattono-oggetto-volante-su-lago-huron-20081460/\">avvistamenti </a>di 'oggetti da alta quota', tre negli ultimi tre giorni, intercettati in cielo e abbattuti dalle forze aeree americane e canadesi. L'ultimo, domenica, a forma ottagonale è&nbsp;stato colpito da un caccia americano e distrutto mentre sorvolava a sei chilometri d'altezza il lago Huron, tra il Michigan e il Canada. \n\"Lascio che facciano ipotesi l'intelligence e il controspionaggio - ha risposto l'alto ufficiale alla domanda sull'ipotesi degli 'alieni - io non escludo niente\". \"A questo punto - ha aggiunto - noi prendiamo in considerazione tutte le piste per identificare ogni tipo di minaccia o potenziale minaccia, a noi sconosciuta, che si avvicina al Nord America\". \n<h2>Washington rassicura</h2> \nQualche ora prima il New York Times aveva citato fonti dell'amministrazione Biden, per dire che avevano rassicurato, in forma privata, sul fatto che non ci fossero state indicazioni su \"attività&nbsp;extraterrestre\".&nbsp; \n\"Non ci sono indizi di presenza di extraterrestri >o attività&nbsp;extraterrestri legate all'avvistamento degli oggetti volanti non identificati abbattuti in questi giorni dalle forze aeree americane\", ha precisato il Pentagono.",
        "ranked": 9,
        "placed": "Esteri",
        "epoch": 1676342723.45006,
        "language": "IT",
        "source": "AGI"
    },
    {
        "title": "In Turchia e Siria si scava ancora, oltre 33 mila morti",
        "date_raw": "Mon, 13 Feb 2023 06:23:44 GMT",
        "date": "2023-02-13",
        "url": "https://www.agi.it/estero/rss",
        "news_url": "https://www.agi.it/estero/news/2023-02-13/terremoto-siria-turchia-morti-soccorsi-20074963/",
        "subtitle": "",
        "content": "AGI -&nbsp;A una settimana dal terremoto >che ha colpito la Turchia >e la Siria >che ha provocato oltre 33 mila morti, i soccorritori hanno estratto altri sopravvissuti dalle macerie mentre le Nazioni Unite avvertono che il bilancio è&nbsp;destinato a salire ancora. \nUn bambino e una donna di 62 anni sono stati gli ultimi salvati, miracolosamente, dopo quasi sette giorni di permanenza sotto le macerie degli edifici crollati. \nMustafa, sette anni, è&nbsp;stato salvato nella provincia di Hatay, nel sud-est della Turchia, mentre Nafize Yilmaz è&nbsp;stata liberata a Nurdagi, sempre nell'Hatay, ha riferito l'agenzia di stampa statale Anadolu. Entrambi erano rimasti intrappolati per 163 ore prima di essere salvati domenica. \n<h2>Corsa contro il tempo</h2> \nL'agenzia turca che si occupa delle emergenze ha dichiarato che più&nbsp;di 32.000 persone appartenenti a organizzazioni turche sono impegnate nelle operazioni di ricerca e salvataggio, insieme a 8.294 soccorritori internazionali>. Le squadre di ricerca stanno affrontando una corsa contro il tempo, mentre gli esperti avvertono che le speranze di trovare persone vive tra le macerie si affievoliscono ogni giorno che passa. \nNella devastata città&nbsp;turca di Kahramanmaras>, vicino all'epicentro del terremoto, gli escavatori hanno scavato tra montagne di macerie contorte, mentre una squadra di soccorso ha recuperato un corpo dalle macerie. Ma in molte aree le squadre di soccorso hanno dichiarato di non disporre di sensori e di attrezzature di ricerca avanzate finendo a scavare tra le macerie con le pale o solo con le mani.",
        "ranked": 10,
        "placed": "Esteri",
        "epoch": 1676342723.4500608,
        "language": "IT",
        "source": "AGI"
    }
]
