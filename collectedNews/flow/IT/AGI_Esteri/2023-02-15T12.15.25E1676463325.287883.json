[
    {
        "title": "Denunciò il bombardamento di Mariupol, giornalista russa condannata a sei anni",
        "date_raw": "Wed, 15 Feb 2023 10:57:04 GMT",
        "date": "2023-02-15",
        "url": "https://www.agi.it/estero/rss",
        "news_url": "https://www.agi.it/estero/news/2023-02-15/giornalista-russa-condannata-per-articolo-ucraina-20116764/",
        "subtitle": "",
        "content": "AGI - È stata condannata a sei anni Maria Pomarenko>, la giornalista russa che era finita sotto accusa per un post su Instagram nel quale aveva denunciato il bombardamento del teatro di Mariupol>, la città portuale ucraina caduta dopo un lungo assedio dagli elevatissimi costi umani. Il comitato investigativo russo, responsabile delle principali inchieste penali nella Federazione, ha comunicato, si legge sulle agenzie di stampa, che la quarantaquattrenne&nbsp;è stata giudicata colpevole di \"diffusione di informazioni false\" secondo i militari. \nTale fattispecie di reato, introdotta&nbsp;dopo l'invasione dell'Ucraina, è già stata&nbsp;utilizzata&nbsp;più volte per reprimere le voci critiche nei confronti del conflitto. La giornalista è stata condannata dal tribunale di Barnaul, nella regione siberiana di Altai, dove lavorava per il sito di informazione RusNews. \nL'Ong specializzata OVD-Info ha riferito che&nbsp;Pomarenko&nbsp;era indagata&nbsp;per aver pubblicato nel marzo 2022, poco dopo l'offensiva del 24 febbraio, un messaggio su Instagram in cui aveva puntato il dito sulla distruzione dell'edificio&nbsp;nel quale, secondo l'Associated Press, sarebbero periti almeno 600 civili che vi avevano trovato rifugio. \nPonomarenko era&nbsp;stata&nbsp;arrestata&nbsp;lo scorso&nbsp;aprile a San Pietroburgo e successivamente trasferita&nbsp;a Barnaul. L'avvocato della giornalista sostiene che il suo stato psicologico è peggiorato durante la detenzione e che aveva chiesto, inutilmente, di essere trasferita in un ospedale psichiatrico. A settembre, secondo OVD-Info, la donna aveva rotto il vetro della sua cella affermando che era&nbsp;troppo opaco e che non riusciva a vedere né il sole né il cielo. Come punizione, ha aggiunto l'Ong, Pomarenko era&nbsp;stata messa in isolamento per una settimana.",
        "ranked": 1,
        "placed": "Esteri",
        "epoch": 1676459726.0455747,
        "language": "IT",
        "source": "AGI"
    },
    {
        "title": "In arrivo il decimo pacchetto di sanzioni contro Mosca ",
        "date_raw": "Wed, 15 Feb 2023 10:09:21 GMT",
        "date": "2023-02-15",
        "url": "https://www.agi.it/estero/rss",
        "news_url": "https://www.agi.it/estero/news/2023-02-15/in-arrivo-decimo-pacchetto-sanzioni-mosca-20115889/",
        "subtitle": "",
        "content": "AGI -&nbsp;\"Per mantenere questa forte pressione\" sulla Russia >\"proponiamo un decimo pacchetto di sanzioni> con nuovi divieti commerciali e controlli sulle esportazioni di tecnologia verso la Russia. Questo pacchetto vale un totale di 11 miliardi di euro. Proponiamo, tra le altre cose, restrizioni all'esportazione su più componenti elettronici utilizzati nei sistemi armati russi, come droni, missili, elicotteri\". Lo ha dichiarato la presidente della Commissione europea, Ursula von der Leyen>, nel suo intervento al Parlamento europeo sulla guerra in Ucraina>.&nbsp; \n\"Il Cremlino al momento deve vendere riserve auree per colmare i vuoti lasciati dalla mancanza di introiti dal petrolio. Il tentativo di Putin di ricattare l'Europa usando l'energia è stato un miserabile fallimento\" ha poi aggiunto Ursula von der Leyen, nel suo intervento al Parlamento europeo sulla guerra in Ucraina\". \n<h2>\"I sogni dell'Ucraina prevarranno\"</h2> \n\"Quasi un anno fa, nella notte del 24 febbraio, la Russia ha invaso l'Ucraina e la guerra è&nbsp;tornata in Europa. Quella notte i nostri pensieri e le nostre preghiere erano con i nostri amici ucraini. Abbiamo seguito le notizie dal Donbass e da Kiev&nbsp;con una tensione insopportabile\", ha proseguito la leader dell'esecutivo comunitario,&nbsp;\"sarebbero stati in grado di resistere all'attacco dei invasori russi? Oggi sappiamo che sì, ci sarebbero riusciti\". \n\"Ad un anno di distanza, i perfidi piani di Putin continuano ad essere ostacolati dalla coraggiosa nazione ucraina. Ad un anno di distanza, la Russia si è&nbsp;completamente isolata dall'Europa, la sua più&nbsp;importante relazione economica, ed è&nbsp;isolata sulla scena mondiale\", ha detto ancora Von der Leyen,&nbsp;\"ad un anno di distanza, questo parlamento ha accolto il presidente ucraino - Volodymyr Zelensky> - come il vero eroe che è. Ed ad un anno di distanza, le fantasie imperiali di Putin si sono svegliate in una realtà&nbsp;cupa, mentre i sogni dell'Ucraina sono più&nbsp;forti che mai. E prevarranno\".&nbsp;",
        "ranked": 2,
        "placed": "Esteri",
        "epoch": 1676459726.0455778,
        "language": "IT",
        "source": "AGI"
    },
    {
        "title": "Nei campi di 'rieducazione' russi almeno 6 mila bambini ucraini",
        "date_raw": "Wed, 15 Feb 2023 06:59:00 GMT",
        "date": "2023-02-15",
        "url": "https://www.agi.it/estero/rss",
        "news_url": "https://www.agi.it/estero/news/2023-02-15/6-mila-bambini-ucraini-campi-rieducazione-russi-20113720/",
        "subtitle": "",
        "content": "AGI - Almeno 6.000 bambini ucraini hanno frequentato i campi di \"rieducazione\" russi nell'ultimo anno>, e diverse centinaia vi sono stati trattenuti per settimane o mesi oltre la data prevista per il ritorno. La Russia ha anche accelerato l'adozione e l'affidamento di bambini provenienti dall'Ucraina in quello che potrebbe costituire un crimine di guerra. Lo rivela il rapporto dello Yale Humanitarian Research Lab>, finanziato dal Dipartimento di Stato americano. \nDal rapporto emerge che dall'inizio della guerra, quasi un anno fa, bambini di appena quattro mesi sono stati portati in 43 campi in tutta la Russia, anche in Crimea e in Siberia, per \"un'educazione patriottica e militare a favore della Russia\". In almeno due campi, la data di rientro dei bambini è stata ritardata di settimane, mentre in altri due campi il rientro di alcuni bambini è stato posticipato a tempo indeterminato. Secondo il rapporto, le autorità russe hanno cercato di fornire ai bambini un punto di vista favorevole a Mosca attraverso i programmi scolastici, le gite in luoghi patriottici e i discorsi dei veterani. I bambini sarebbero stati anche addestrati all'uso delle armi da fuoco, anche se Nathaniel Raymond, un ricercatore di Yale che ha supervisionato il rapporto, ha detto che non ci sono prove che siano stati mandati a combattere. \n\"Le prove sempre più&nbsp;evidenti delle azioni della Russia mettono a nudo gli obiettivi del Cremlino di negare e sopprimere l'identità, la storia e la cultura dell'Ucraina - ha dichiarato il Dipartimento di Stato americano in un comunicato - Gli impatti devastanti della guerra di Putin sui bambini ucraini si faranno sentire per generazioni\". Il rapporto chiede che venga concesso l'accesso ai campi a un organismo neutrale e che la Russia interrompa immediatamente le adozioni di bambini ucraini. Secondo il rapporto, 350 bambini sono stati adottati da famiglie russe e più&nbsp;di 1.000 sono in attesa di adozione. L'ambasciata russa a Washington ha replicato su Telegram, affermando che \"la Russia ha accettato i bambini che sono stati costretti a fuggire con le loro famiglie dai bombardamenti\" e che Mosca fa del suo meglio \"per mantenere i minorenni nelle famiglie e, in caso di assenza o morte di genitori e parenti, per trasferire gli orfani sotto tutela\".&nbsp;",
        "ranked": 3,
        "placed": "Esteri",
        "epoch": 1676459726.0455792,
        "language": "IT",
        "source": "AGI"
    },
    {
        "title": "Francia: tensione in Parlamento sulle pensioni e caos emendamenti ",
        "date_raw": "Wed, 15 Feb 2023 06:28:00 GMT",
        "date": "2023-02-15",
        "url": "https://www.agi.it/estero/rss",
        "news_url": "https://www.agi.it/estero/news/2023-02-15/francia-tensione-in-parlamento-su-pensioni-e-caos-emendamenti-20106996/",
        "subtitle": "",
        "content": "AGI - Tensione politica alle stelle in Parlamento dove fino alla mezzanotte di venerdì è in corso l'esame del progetto di legge della controversa riforma delle pensioni>. La presidente dell'Assemblea nazionale francese, Yael Braun-Pivet, ha deplorato una \"strategia di ostruzionismo, di guerriglia parlamentare da parte di un gruppo di deputati di LFI\", la France Insoumise, di sinistra radicale. \nNel mirino della presidente del Parlamento ci sono \"alcuni deputati responsabili di insulti\", definendo quanto sta succedendo nell'emiciclo di \"molto grave, non all'immagine di quello che i francesi hanno scelto\". \nAl gruppo del partito di Jean-Luc Melenchon, che domina la coalizione di sinistra ed ambientale Nupes, viene chiesto da più parti - anche dai sindacati - di ritirare quasi 9mila emendamenti >\"per consentire al dibattito di avere luogo\". Dopo una settimana di lavori, i deputati sono riusciti ad esaminare 544 emendamenti al testo - ne rimangono altri 14mila - e ad approvare solo il primo articolo. \nNelle scorse ore la sinistra di Nupes ha ritirato mille emendamenti per, come spiegato dall'ambientalista Sandrine Rousseau, \"poter avere un vero dibattito sulle alternative al finanziamento\" della riforma. \nSecondo lei \"se si trovano soluzioni in materia di finanziamento del sistema, non ci sarà bisogno dell'articolo 7\", quello relativo allo slittamento a 64 anni dell'età pensionabile>. La coalizione di sinistra non teme nemmeno il voto della legge in quanto in passato testi importanti sono stati poi ritirati nonostante fossero stati approvati dal Parlamento. \nOltre alle polemiche sugli emendamenti, la sinistra radicale è stata all'origine di un altro momento di tensione quando il deputato LFI Aurèlien Saintoul ha trattato il ministro del Lavoro Olivier Dussopt di \"assassino\" per poi scusarsi. \nFuori dal Parlamento, per far salire la pressione i leader sindacali hanno programmato una nuova manifestazione per giovedì 16 febbraio, 24 ore prima della fine dell'esame del progetto di legge> sulle pensioni all'Assemblea nazionale e del suo passaggio in Senato. \nQuel giorno 13 dirigenti dei sindacati sfileranno ad Albi, scelta come luogo simbolo e omaggio a tutte le città medie francesi in cui in proporzione i manifestanti sono stati più numerosi rispetto a quelle di grandi dimensioni. \nGuardando oltre, l'intersindacale appare decisa nel voler intensificare la mobilitazione sociale con, il prossimo 7 marzo, l'organizzazione di un'operazione denominata 'ville mortè per bloccare l'intero Paese con una \"giornata nera\" nei principali settori di attività.&nbsp;",
        "ranked": 4,
        "placed": "Esteri",
        "epoch": 1676459726.0455806,
        "language": "IT",
        "source": "AGI"
    },
    {
        "title": "Il mistero dei palloni e la Casa Bianca senza risposte",
        "date_raw": "Wed, 15 Feb 2023 06:16:59 GMT",
        "date": "2023-02-15",
        "url": "https://www.agi.it/estero/rss",
        "news_url": "https://www.agi.it/estero/news/2023-02-15/il-mistero-dei-palloni-casa-bianca-senza-risposte-20112981/",
        "subtitle": "",
        "content": "AGI - Come in una storia alla Tim Burton l'apparire di misteriosi oggetti volanti ha innescato una crisi di fiducia e autorevolezza negli Stati Uniti> e nell'amministrazione Biden>. Da quando la Casa Bianca è finita sott'accusa per aver aspettato giorni, dopo aver intercettato un 'pallone spia' cinese nei cieli del Nord America,> sono spuntati a ripetizione 'oggetti volanti' subito colpiti e affondati. La natura di questi 'oggetti' non è ancora stata compresa ma la Casa Bianca&nbsp;ha esplicitamente detto che, dalle prime indicazioni, non sembrano collegati ad alcuna attività di spionaggio cinese e potrebbero essere stati di natura commerciale. \nNel caso del 'pallone spia' il presidente Joe Biden aveva chiesto che il pallone spia, grande come tre bus scolastici messi insieme>, venisse colpito in un'area senza far danni. E così&nbsp;è stato: il 4 febbraio il pallone è stato abbattuto al largo della costa della South Carolina. Ma poi sono spuntati altri tre 'oggetti volanti' misteriosi, in tre giorni: uno nel nord dell'Alaska>, uno in Canada >e il terzo, domenica, sopra il lago Huron, nel Michigan>. \nTutti e tre, intercettati in zone scarsamente popolate, sono stati colpiti nel giro di qualche ora. E nonostante le rassicurazioni della Casa Bianca, in dieci giorni si è innescato un cortocircuito politico e internazionale, alimentato da versioni contrastanti e confuse. Il primo episodio ha portato al raffreddamento dei rapporti Usa-Cina, alla vigilia del primo viaggio ufficiale di Antony Blinken a Pechino, in programma il 5 e 6 febbraio. Il capo della diplomazia americana avrebbe dovuto incontrare il presidente cinese Xi Jinping e parlare di tutto, dall'Ucraina a Taiwan, dal riscaldamento globale ai dazi. Tutto saltato. \nDa quel momento sono partiti attacchi incrociati: Washington ha accusato Pechino di aver violato la sovranità nazionale, Pechino ha rilanciato, accusando gli Stati Uniti di aver inviato almeno dieci palloni spia sopra i cieli della Cina, nell'ultimo anno. I primi hanno accusato i secondi di non rispondere al 'telefono rosso' delle emergenze>. I cinesi hanno risposto che non erano nello spirito giusto, perché gli Stati Uniti avevano creato un 'clima non idoneo'. In realtà i due Paesi sanno benissimo di spiarsi l'uno l'altro. Secondo un report del dipartimento della Difesa americana pubblicato l'anno scorso, la Cina ha un sistema di 260 satelliti in grado di spiare ogni movimento degli Stati Uniti, e lo stesso possono vantare gli americani. \nCome non bastasse, i vertici del comando nordamericano responsabile dello spazio aereo non avevano escluso l'ipotesi che i 'palloni' potessero essere legati ad attività extraterrestre, smontando un secolo di narrazione fantascientifica. Gli alieni invaderanno la Terra >presentandosi a bordo di palloni e mongolfiere? Il Pentagono >ha dovuto smentire in fretta questa ipotesi, dicendo che \"non c'erano segnali\" che potessero legare la presenza degli oggetti volanti ad alieni. \nA meno di quarantotto ore dall'ultimo abbattimento, di un bersaglio \"piccolo e metallico\", la Casa Bianca ha detto che gli ultimi tre 'oggetti volanti' avevano probabilmente un proposito \"benigno\", dunque non erano in azione per spiare e la Cina non sarebbe coinvolta. John Kirby, coordinatore della comunicazione per il Consiglio di sicurezza nazionale, ha escluso che gli 'oggetti' potessero appartenere alla stessa amministrazione americana, ma anche negato qualsiasi legame con Pechino. \nNel frattempo al Congresso c'è&nbsp;fibrillazione: i Repubblicani chiedono spiegazioni chiare e in breve tempo. \"Ci sono troppi oggetti in giro nell'aria - ha commentato il senatore Mitt Romney - senza che sappiamo cosa sono\". Il recupero dei resti degli 'oggetti' abbattuti dovrebbe fornire elementi d'indagine. Quelli del 'pallone spia' caduto nell'Atlantico sono stati in parte raccolti. In Canada stanno cercando il terzo pallone. Di quello abbattuto in Alaska e l'ultimo, il quarto, sopra il lago Huron, non traccia. A due settimane dall'\"invasione\", e dopo almeno tre ipotesi fatte, compresi gli 'Ufo', la Casa Bianca non ha ancora una spiegazione su cosa sia realmente avvenuto sopra la testa di più di trecento milioni di americani.",
        "ranked": 5,
        "placed": "Esteri",
        "epoch": 1676459726.0455816,
        "language": "IT",
        "source": "AGI"
    },
    {
        "title": "Mosca ammassa aerei al confine. Timori per nuove offensive",
        "date_raw": "Wed, 15 Feb 2023 06:05:04 GMT",
        "date": "2023-02-15",
        "url": "https://www.agi.it/estero/rss",
        "news_url": "https://www.agi.it/estero/news/2023-02-14/mosca-ammassa-aerei-confint-ucraina-timori-nuovi-offensive-20110439/",
        "subtitle": "",
        "content": "AGI -&nbsp;Le forze russe avanzano su diversi fronti nel Donbass, ma non conquisteranno facilmente la città&nbsp;di Bakhmut, come ha riconosciuto oggi il capo della Wagner, Yevgeny Prigozhin. Nel frattempo starebbero comunque ammassando aerei da guerra al confine con l'Ucraina per un attacco a sostegno dell'offensiva terrestre in stallo>, secondo fonti di intelligence occidentali citate dal Financial Times. \nLa notizia non è stata tuttavia confermata dal segretario alla Difesa Usa, Lloyd Austin, nella conferenza stampa a conclusione della riunione del Gruppo di contatto per la difesa dell'Ucraina. \"Attualmente non li vediamo ancora, ma sappiamo che la Russia ha un numero considerevole di aerei nella sua disponibilità. Per questo enfatizziamo il fatto che dobbiamo fare tutto il possibile perché&nbsp;l'Ucraina abbia le capacità&nbsp;di difesa aerea\", ha detto Austin. \nNel suo aggiornamento quotidiano sul conflitto, l'intelligence britannica ha spiegato che i russi stanno facendo progressi, ma non sono decisivi a causa della insufficiente \"potenza di combattimento offensivo\" su ogni asse>. \"Negli ultimi tre giorni, le forze del Gruppo Wagner hanno quasi certamente compiuto ulteriori piccoli guadagni intorno alla periferia settentrionale della città&nbsp;contesa di Bakhmut\", in particolare nel villaggio di Krasna Hora. Tuttavia, hanno osservato gli analisti britannici, \"la difesa ucraina organizzata continua nella zona\". \n\"Bakhmut non verrà presa domani, perché c'é&nbsp;una forte resistenza e il tritacarne funziona\", ha detto su Telegram Yevgeniy Prigozhin, capo della Wagner, la famosa organizzazione militare russa privata. \"Non ci saranno festeggiamenti a breve\", ha aggiunto Prigozhin. \nIeri il <a href=\"https://www.agi.it/estero/news/2023-02-13/la-nato-putin-non-cerca-la-pace-ma-lancia-una-nuova-offensiva-in-ucraina-20089303/\">segretario generale della Nato, Jens Stoltenberg, ha affermato che \"stiamo già&nbsp;assistendo alla nuova offensiva\" </a>>russa con \"Mosca che sta mandando migliaia e migliaia di soldati, accettando tante perdite, perché&nbsp;Putin cerca di rimpiazzare ciò che manca nella qualità con la quantità\".&nbsp; \n<h2>L'allarme della Norvegia</h2> \nLa Russia ha cominciato a dispiegare nel Mar Baltico navi con armi nucleari ed è la prima volta negli ultimi 30 anni. Lo ha reso noto il servizio d'intelligence norvegese nel suo rapporto annuale rilanciato da Politico.&nbsp;\"La parte fondamentale del potenziale nucleare e' sui sottomarini e sulle navi di superficie della Flotta del Nord\", si legge nel documento.&nbsp;Le navi da guerra della Flotta del Nord russa navigavano regolarmente con armi nucleari durante la Guerra Fredda, ma questa e' la prima volta che lo fa anche la Federazione Russa.&nbsp;",
        "ranked": 6,
        "placed": "Esteri",
        "epoch": 1676459726.0455828,
        "language": "IT",
        "source": "AGI"
    },
    {
        "title": "Zey, villaggio dimenticato dai soccorsi",
        "date_raw": "Tue, 14 Feb 2023 20:21:31 GMT",
        "date": "2023-02-14",
        "url": "https://www.agi.it/estero/rss",
        "news_url": "https://www.agi.it/estero/news/2023-02-14/terremoto-turchia-siria-zey-villaggio-dimenticato-da-soccorsi-20111819/",
        "subtitle": "",
        "content": "AGI&nbsp;- Il dramma che ha colpito la Turchia dopo <a href=\"https://www.agi.it/estero/news/2023-02-12/terremoto-turchia-caccia-palazzinari-20080927/\">il terremoto dello scorso 6 febbraio</a> ha fatto il giro del mondo attraverso le immagini di 10 grandi città, alcune delle quali rase al suolo dal sisma. Un disastro che però, oltre ai grandi centri, non ha risparmiato i tantissimi piccoli villaggi >che punteggiano la mappa della vastissima area dove il sisma ha seminato morte e distruzione. \nVillaggi spesso lontani tra loro, collegati da strade sterrate o di montagna, dove la notte la temperatura scende abbondantemente sotto lo zero. È la storia di Zey, un insediamento di circa 200 persone a pochi chilometri da Adiyaman>, dove il sisma ha colpito senza pietà e fatto almeno 4 mila vittime facendo finire in secondo piano<a href=\"https://www.agi.it/estero/news/2023-02-14/i-dieci-peggiori-terremoti-del-xxi-secolo-20089336/\"> il dramma dei piccoli insediamenti.</a> Zey è un villaggio> che sopravvive con la coltivazione di tabacco e con la pastorizia. Grossi cani da pastore ‘scortano' la macchina, mentre stalattiti di ghiaccio pendono dalle rocce a bordo strada. Siamo a quasi mille metri di altezza. \nQui i soccorsi non sono mai arrivati, qui incontriamo Ayse, di 70 anni, che ha perso il marito durante il sisma. “Dormivamo e a un certo punto ha iniziato a tremare tutto, mentre cercavamo di raggiungere la porta il muro è crollato. Mio marito Mehmet è morto, io sono rimasta per terra e ho chiesto ad Allah misericordia”, racconta la donna, originaria di Gaziantep>, altra provincia colpita. “Non ho sentito i parenti, non so come stiano anche perché il cellulare è rimasto sotto le macerie. Tutto è rimasto sotto le macerie. Mi hanno tirato fuori 30 ragazzi del villaggio. Non ho più niente, ma andrò avanti. Ho la piccola pensione di mio marito, vivrò con quella. Sono qui da 38 anni e non me ne vado”. \nAyse ora vive in una tenda condivisa> con altre persone che non hanno più casa o la troppa paura di tornare nelle proprie case. Qui la gente è abituata ad arrangiarsi e ha messo su una tenda per sopperire alla mancanza di aiuti, i ragazzi del villaggio hanno tirato fuori i feriti, molte case sono state distrutte. “Abbiamo chiamato la protezione civile, non è arrivato nessuno, ci hanno detto che l'emergenza principale è in città (ad Adiyaman ndr). Qui siamo abituati a fare da soli, nel villaggio ci conosciamo e ci diamo una mano tutti. Abbiano il cibo e abbiamo gli animali. Sappiamo che Adiyaman è distrutta e che tanta gente e' morta, ma abbiamo bisogno di una tenda. Il nostro sindaco sta facendo di tutto perché qui la notte fa freddo. Crediamo nello stato, quando l'emergenza finirà ci aiuteranno altrimenti sarà davvero dura”, dice la donna mostrando la tenda. \nAlcuni anziani dormono su materassi e tappeti, le donne non vogliono essere fotografate, pesanti coperte sono accatastate ordinatamente in attesa che l'ambiente si riempia nella notte. Tuttavia le lacrime tornano a scorrere quando indica il promontorio del piccolo cimitero dove il marito è stato sepolto. “Lui ha avuto un funerale degno, la mostra moschea è antica e il cimitero è proprio lì”. Appesantita inizia a camminare in una via stretta tra macerie e galline, reggendosi su un bastone fa strada verso il cimitero. Arriviamo alla tomba di Mehmet, la vista sulle montagne innevate è bellissima, il freddo è pungente e il cielo è terso. Ayse piange, prega e dice: “Guarda queste. Tutte tombe di morti per il terremoto, tutte!” Infocando le lapidi arrangiate attorno a quella del marito. Tornando passiamo davanti la casa distrutta. \n“Se avessi un materasso dormirei ancora là. Se avessi le forze la ricostruirei da sola, taglierei le pietre ed ergerei i muri, ma non ce la faccio, ho bisogno di aiuto”, dice Ayse ricordando che il dramma di chi resta è enorme quanto il dramma di chi è stato portato via dal sisma.",
        "ranked": 7,
        "placed": "Esteri",
        "epoch": 1676459726.045584,
        "language": "IT",
        "source": "AGI"
    },
    {
        "title": "Terremoto, non si arresta la conta dei morti. Sono saliti a 41mila ",
        "date_raw": "Tue, 14 Feb 2023 19:27:27 GMT",
        "date": "2023-02-14",
        "url": "https://www.agi.it/estero/rss",
        "news_url": "https://www.agi.it/estero/news/2023-02-14/terremoto-non-si-arresta-conta-morti-sono-saliti-a-35mila-20100086/",
        "subtitle": "",
        "content": "AGI -&nbsp; Sale ancora il bilancio del&nbsp;terremoto che ha messo in ginocchio la Turchia e la Siria:&nbsp;sono oltre 41mila le vittime>.&nbsp;Secondo il presidente turco, Recep Tayyip Erdogan, infatti in Turchia sono morte 35.418 persone>.&nbsp;A queste si devono aggiungere i morti in Siria> che, secondo l'ultimo bilancio, sono almeno 5.714 (>dati riferiti dal governo siriano e dai ribelli che controllano la maggior parte delle aree colpite).&nbsp; \n&nbsp;Un doppio salvataggio miracoloso ha avuto luogo a <a>Kahramanmaras</a>,> città vicina all'epicentro: un ragazzino di 17 anni è stato tratto in salvo questa mattina, \nPoco prima un'altra persona era stata estratta dalle macerie in vita. Sempre a Kahramanmaras le squadre di soccorso sono impegnate da ieri in una lotta contro il tempo per estrarre dalle macerie due donne e una bambina di appena due mesi.&nbsp;&nbsp;Un altro salvataggio ai limiti dell'incredibile è avvenuto questa mattina&nbsp;ad Adiyaman,&nbsp;>una delle città più vicine all'epicentro,&nbsp;qui sono stati salvati un bambino e una donna di 62 anni.&nbsp; \n<h2>Atterrato ad Alepppo un aereo saudita carico di aiuti&nbsp;</h2> \nIntanto un aereo saudita carico di aiuti per le vittime del terremoto è atterrato> questa mattina ad Aleppo,&nbsp; la seconda città della Siria,&nbsp;duramente colpita&nbsp;dal terremoto. È &nbsp;la prima volta in più di un decennio che un aereo saudita atterra in Siria, secondo quanto&nbsp;annunciato il ministero dei trasporti siriano. L'isolamento diplomatico del governo siriano è stato quindi rotto dall'arrivo di aerei >carichi di aiuti umanitari: circa 35 tonnellate di cibo, conferma l'agenzia di stampa ufficiale siriana SANA.&nbsp; \nIl presidente Bashar al-Assad è stato ostracizzato da diversi Paesi arabi da quando è stato espulso dalla Lega Araba alla fine del 2011, dopo l'inizio di una rivolta popolare contro il regime che è degenerata in guerra civile.&nbsp;L'Arabia Saudita ha interrotto i legami con il presidente siriano nel 2012 e ha sostenuto i ribelli all'inizio della guerra, che sta per entrare nel suo 12° anno. &nbsp;&nbsp;&nbsp; \n&nbsp;Riyadh si è impegnata a fornire aiuti sia alle aree controllate dal governo che a quelle controllate dai ribelli nel nord-ovest, anch'esse duramente colpite dal terremoto che ha ucciso più di 3.600 persone nel Paese.&nbsp; \n&nbsp; \n&nbsp;",
        "ranked": 8,
        "placed": "Esteri",
        "epoch": 1676459726.0455852,
        "language": "IT",
        "source": "AGI"
    },
    {
        "title": "\"A volte succedono dei miracoli, ma ora lottiamo contro il freddo\"",
        "date_raw": "Tue, 14 Feb 2023 17:54:08 GMT",
        "date": "2023-02-14",
        "url": "https://www.agi.it/estero/rss",
        "news_url": "https://www.agi.it/estero/news/2023-02-14/terremoto-ricerche-in-turchia-siria-continuano-emergenza-freddo-20110548/",
        "subtitle": "",
        "content": "AGI - “La possibilità di trovare ancora superstiti tra le macerie >rimane verosimile di norma tra le 70 e le 200 ore dopo il sisma>, perché poi intervengono le conseguenze della disidratazione>. La situazione è però in questo caso ulteriormente aggravata dalle temperature sotto lo zero”.&nbsp; \nLa finestra temporale in cui è ragionevole continuare a sperare di salvare delle vite in Turchia e Siria >si sta rapidamente assottigliando, e sono queste le ultime ore prima di sperare nel miracolo. A spiegarlo ad AGI è il tedesco Oliver Hochedez, responsabile degli aiuti di emergenza del Malteser International,> l'agenzia di Soccorso Internazionale dell'Ordine di Malta. “A volte assistiamo a dei miracoli: ne abbiamo visti anche in Turchia, con il ritrovamento di persone vive sotto le macerie, tra cui una signora incinta, e dei bambini. Queste sono storie meravigliose che ci incoraggiano, perché tutti così vedono che continuare ripaga”. \n“Mi trovo a Kilis >- racconta Hochedez ad AGI - una piccola città turca molto vicina alla Siria. Il Malteser International lavora qui da circa dieci anni, con i rifugiati. Io sono arrivato… che giorno è oggi? Mercoledì scorso, di notte”. Perde il conto dei giorni chi i giorni li spende nell'affrontare una delle più grandi emergenze di questo secolo. \n“Rimarrò - continua Hochedez - fino a giovedì: il mio lavoro è coordinare la prima fase delle emergenze, poi verranno altri. In questa fase è indispensabile che intervenga personale altamente qualificato nella gestione delle emergenze: noi abbiamo già operato ad Haiti, in Iraq, in Etiopia”. Una squadra di quattro persone è stata la prima ad arrivare per Malteser International. A questa si aggiungono gli staff e i partners locali: in Siria circa duecento persone. \n“Da decenni - continua il team leader di Malteser International - la Turchia non viveva un terremoto tanto devastante: ne è stata colpita una regione enorme, a centinaia di miglia dall'epicentro. È stata colpita un'area così vasta che è impossibile essere contemporaneamente presenti ovunque> con personale specializzato. Abbiamo bisogno di molte “helping hands”, mani che aiutano. E poi di coperte, &nbsp;tende, materassi: perché è davvero molto freddo qui, di notte”. \nQual il volto più duro dell'emergenza?> \n“Le persone sono traumatizzate. Sono veramente sconvolte dalle due fortissime scosse, e sono troppo spaventate per cercare di rientrare nelle loro case, nel caso in cui non siano troppo danneggiate per poterci rientrare. A ciò si aggiunge il freddo della notte, e il danneggiamento sensibile delle infrastrutture. Direi che la più grande emergenza che il Malteser International sta fronteggiando oggi è in Siria, insieme a tutti i nostri partner, il supporto medico. Negli ospedali, nelle unità di primo soccorso e nelle cliniche l'emergenza è medicare i pazienti e avere cura dei feriti. È importante far pervenire i beni di prima necessità e cibo pronto”. \nCome state intervenendo?> \n“Il lavoro di salvataggio si avvia alla fine. Abbiamo bisogno di mettere in atto le strategie per aiutare le persone che sono sopravvissute, e si trovano senza una casa a cui fare ritorno. Questa è la vera sfida adesso”. \nHanno anche bisogno di supporto psicologico?> \n“Certamente, ma questo verrà in una fase successiva. In questo momento dobbiamo assicurarci che sopravvivano e che abbiano ciò che serve loro urgentemente. Le persone sono molto traumatizzate, vedo che sono sotto shock. Appena si fermano e chiudono gli occhi, tutte le immagini della tragedia tornano indietro come fotografie davanti ai loro occhi. Le immagini delle persone che hanno perso: membri della famiglia, amici. Voglio dire: quasi due minuti di terremoto sono un tempo lunghissimo e orribile. È sempre uno shock, ma di norma dura dieci secondi. Due minuti di terremoto così forte sono qualcosa di incredibile. Avrete visto le immagini in televisione: le scosse hanno aperto un canyon, una voragine. Ci sono dei campi, degli oliveti che si sono aperti in due parti: sembra un canyon, è incredibile”. \nCosa si può fare per aiutare?> \n“L'unica attività utile è mandare dei contributi economici perché solo chi è sul posto può regolarsi per distribuire i fondi verso le diverse necessità. Se le persone raccolgono scarpe, vestiti o cibo, occorrerà poi mandarle dai diversi paesi europei alla Turchia, e servirebbero persone, tempo e soldi per farlo. È più facile donare: dieci euro, cinque euro, o centinaia di euro, a un'organizzazione che sappia indirizzare le donazioni verso le diverse necessità. Oggi c'è bisogno di tende, e di pane, ma domani potremmo avere bisogno di altre cose, magari per ricostruire”. \nLa Comunità Internazionale si è impegnata perché venissero temporaneamente rimosse le sanzioni ai danni della Siria. Arriveranno più facilmente gli aiuti?> \n“Ogni volta che una frontiera viene aperta è una buona notizia. C'era già il problema dei rifugiati, oltre a un problema molto grande con le infrastrutture, e le persone sono già molto provate da una guerra che dura da più di dodici anni.&nbsp;Tutto ciò che facilita le comunicazioni a est è benvenuto”. \nMalteser International ha stanziato 400.000 euro come primo intervento emergenziale, oltre a più di 10 tonnellate di beni di soccorso parti immediatamente dalla Germania. Altre squadre e altri beni sono in partenza. L'organizzazione attualmente sostiene sei ospedali, un ospedale per la maternità e per bambini e otto unità di assistenza sanitaria primaria nelle regioni di Idlib e Aleppo Nord, nella Siria nord-occidentale. \n“Fortunatamente - conclude Holchedez - gli ospedali che stiamo sostenendo nel nord-ovest della Siria sono solo leggermente danneggiati e operativi. Ma c'è una carenza di forniture mediche, kit di primo soccorso, kit per traumi e medicinali. I medici stanno lavorando al limite delle loro capacità da lunedì scorso. Già prima del terremoto, l'assistenza sanitaria per la popolazione di questa regione era critica”.",
        "ranked": 9,
        "placed": "Esteri",
        "epoch": 1676459726.0455866,
        "language": "IT",
        "source": "AGI"
    },
    {
        "title": "\"Biden vuole farci credere negli alieni\". Ora i complottisti cambiano musica",
        "date_raw": "Tue, 14 Feb 2023 14:56:54 GMT",
        "date": "2023-02-14",
        "url": "https://www.agi.it/estero/rss",
        "news_url": "https://www.agi.it/estero/news/2023-02-14/palloni-sonda-cinesi-ufo-alieni-teorie-del-complotto-20104236/",
        "subtitle": "",
        "content": "AGI - Quando lunedì <a href=\"https://www.agi.it/estero/news/2023-02-13/oggetti-volanti-abbattuti-usa-alieni-extraterrestri-20082956/\">Glen VanHerck></a>, generale delle forze aerospaziali americane, affermò di non poter escludere l'ipotesi aliena per spiegare i <a href=\"https://www.agi.it/estero/news/2023-02-13/palloni-spia-usa-cina-ufo-20088799/\">misteriosi oggetti</a> che da giorni solcano i cieli del Nord America, il Pentagono si affrettò a chiarire che non c'era alcun elemento&nbsp;a sostegno di questa pista. La dichiarazione dell'alto ufficiale andava probabilmente presa come un paradosso. Nondimeno, il sasso nello stagno era già stato lanciato, facendo scatenare il variegato mondo del complottismo a stelle e strisce>, che ha negli extraterrestri uno dei filoni più fecondi. \nLe parole del generale chiarirebbero quindi, finalmente,&nbsp;che il governo degli Stati Uniti è da tempo a conoscenza dell'esistenza degli alieni e del loro interesse per il nostro pianeta? Tutt'altro. Uno dei cardini del cospirazionismo è che il potere menta sempre e comunque. Un altro è che le coincidenze non esistano. E la dichiarazione di VanHerck arriva appena un mese dopo la pubblicazione dell'attesissimo<a href=\"https://www.space.com/pentagon-2022-ufo-uap-report\"> rapporto del Pentagono</a> sui \"fenomeni aerei non identificati\", che contiene decine di casi al momento del tutto inspiegabili. La conclusione da trarre sarebbe quindi che gli extraterrestri non esistono ma che i burattinai più o meno occulti alla guida del mondo> intendono convincerci del contrario per instillare in noi la paura di un'invasione. Ma a che scopo?&nbsp; \n<h2>La parola ad Alex Jones</h2> \nLa prima personalità a cui rivolgersi è Alex Jones> che, per quanto ammaccato dalle <a href=\"https://www.agi.it/estero/news/2022-08-06/cospirazionista-alex-jones-condannato-massacro-sandy-hook-17676665/\">recenti traversie giudiziarie</a>, rimane il principale punto di riferimento dell'eccentrica comunità. Sul suo portale,&nbsp;InfoWars, è intervenuto più di un presunto&nbsp;esperto secondo il quale gli Illuminati, o chi per loro, sottopongono da decenni il popolo bue a un lavaggio del cervello teso a persuaderlo dell'esistenza degli omini verdi (o grigi, a seconda dei casi) per renderlo più manipolabile, una <em>psy-op</em> iniziata con la fantascienza classica e culminata nel successo internazionale di X-Files.&nbsp; \nPerché gli UFO (l'analisi dei resti del pallone sonda abbattuto nei pressi della North Carolina solleverà il velo di mistero ma, al momento, di \"oggetti volanti non identificati\" si tratta) siano stati tirati fuori solo ora appare altrettanto ovvio a Jones e i suoi seguaci: sfumato lo spauracchio del Covid>, serve un'altra scusa per introdurre sistemi di controllo sociale ancora più pervasivi e oppressivi. Ora, che molte \"teorie del complotto\" (non questa, magari) vengano diffuse da strutture governative, sovente straniere,&nbsp;per portare avanti un'agenda politica è, di per sé, un'ovvietà. Sono i dettagli che fanno la differenza. Ed è qua che entra in scena uno dei principali deus ex machina delle cospirazioni di lunga data: Adolf Hitler>. \n<img alt=\"\" src=\"https://kolumbus-prod.agi.it/kolumbus-be/cm/module/cropper/proxy?_imagePath=https://images.agi.it/pictures/agi/agi/2023/02/14/143914292-b17a31c4-2e09-443e-aadd-6786970711e3.jpeg\"> \n<h2>Il&nbsp;Führer, probabilmente</h2> \nNonostante non avesse&nbsp;la contraerea sufficiente a rispondere all'aviazione alleata che stava trasformando il Reich in un inferno di fuoco e rovine, il&nbsp;Führer, assicurano molti ufologi, lavorò fino alla fine a un programma segreto per la costruzione di dischi volanti. Dopo la disfatta della Germania, gli scienziati al lavoro su questo progetto - sostiene tale teoria - furono portati negli Stati Uniti durante l'Operazione Paperclip> (la stessa che vide espatriare&nbsp;Wernher von Braun>) dove avrebbero continuato a produrre armi segrete per conto dello Zio Sam. Il famoso alieno dell'Area 51, quindi, non solo non sarebbe mai esistito ma la bufala sarebbe stata messa in giro dal governo degli Stati Uniti stesso per nascondere la verità. \nTra i contenuti più cliccati pubblicati su InfoWars in questi giorni c'è un'intervista di Jones a Steven M. Greer>, uno dei più celebri ufologi statunitensi, convinto che evocare la minaccia aliena serva a giustificare l'instaurazione di un governo unico mondiale>, più adatto a difenderci da un eventuale attacco interplanetario. Il dibattito sul perché i tempi siano diventati maturi proprio ora richiederebbe una trattazione a parte.&nbsp; \n<h2>Tutta colpa di \"Sleepy Joe\"</h2> \nVola più basso Andrew Anglin> del seguitissimo sito suprematista The Daily Stormer, figura dall'agenda opaca ma tutt'altro che uno sciroccato. Russofilo e sinofilo, non si sa quanto sinceramente, il famigerato blogger ritiene che i palloni sonda siano un dozzinale 'false flag'> voluto da Biden per screditare Pechino e rendere accettabile all'opinione pubbica un conflitto armato contro la Cina. Dirigibili spia sì, quindi, ma made in Usa. \nAnglin, nondimeno, ritiene che VanHerck abbia sollevato l'ipotesi aliena perché funzionale a diffondere il panico tra la popolazione e renderla più indifesa e malleabile. Uno dei principali propalatori di tale ipotesi viene identificato in Tucker Carlson>, che ha più volte menzionato, spesso in modo sarcastico, l'inadeguatezza dell'amministrazione Biden a reagire a una possibile invasione aliena. Si tratta però di polemiche interne all'ultradestra Usa dove non è mai chiaro dove inizi e dove finisca lo scherzo.&nbsp; \nIn America nessuno crede più negli alieni, quindi, nonostante l'autorevolezza di una fonte come Glen VanHerck? Tutt'altro, basta visitare forum come <a href=\"https://www.abovetopsecret.com/\">Above TopSecret</a>, tra i più frequentati dagli appassionati di ufologia, dove si rincorrono le supposizioni più bizzarre. La fisica moderna è&nbsp;impietosa nel calcolare i tempi necessari a un viaggio tra un sistema stellare e l'altro, anche con tecnologie per noi impensabili. A inviarci i palloni sonda sarebbero quindi civiltà scomparse da miliardi di anni. Il guaio è che questi apparecchi sarebbero governati da sofisticatissime intelligenze artificiali> sulle cui intenzioni è meglio non essere troppo ottimisti. \nResiste infine la vecchia narrazione hippie anni '60>, secondo cui gli alieni ci osservano da decenni per scongiurare la nostra autodistruzione tramite guerra atomica. Questi extraterrestri pacifisti>, che già in passato avrebbero evitato che la crisi dei missili di Cuba si trasformasse in un olocausto nucleare, starebbero ora sorvegliando le installazioni militari Usa per evitare un apocalittico scontro tra Washington e Pechino. Il problema, sostengono, è che quel cattivone di Biden lo avrebbe&nbsp;scoperto e li starebbe abbattendo apposta. Certo, che smacco viaggiare per tanti anni luce per poi farsi buttare giù da un banale F-16.&nbsp; \n<a href=\"https://twitter.com/CiccioRusso_Agi\">@cicciorusso_agi</a>",
        "ranked": 10,
        "placed": "Esteri",
        "epoch": 1676459726.0455883,
        "language": "IT",
        "source": "AGI"
    }
]
