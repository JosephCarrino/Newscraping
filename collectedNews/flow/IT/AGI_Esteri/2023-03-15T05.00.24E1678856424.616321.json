[
    {
        "title": "\"Un jet russo ha colpito un drone americano nel Mar Nero\"",
        "date_raw": "Tue, 14 Mar 2023 21:28:59 GMT",
        "date": "2023-03-14",
        "url": "https://www.agi.it/estero/rss",
        "news_url": "https://www.agi.it/estero/news/2023-03-14/jet_russo_abbatte_drone_americano_mar_nero-20497415/",
        "subtitle": "",
        "content": "AGI -&nbsp;&nbsp;Intercettazione o collisione: su questa dicotomia del gergo militare si fonda il caso che ha alzato la tensione tra Usa e Russia a livelli mai raggiunti dal giorno dell'invasione russa dell'Ucraina. Alle 7,30 di mattina, due jet Su-27 si sono confrontati con un drone americano Reaper MQ-9 sopra il Mar Nero. \nSecondo la ricostruzione del Pentagono, i jet, o uno solo di essi, ha \"deliberatamente\" e \"numerose volte\" scaricato carburante sulla rotta del drone, finendo per danneggiare l'elica posteriore del velivolo. A quel punto gli Stati Uniti, pilotandolo in remoto, hanno deciso di abbatterlo, facendolo precipitare in acque internazionali. \nPer ore sono arrivate notizie confuse, alcune delle quali avevano riferito di una \"collisione\" tra il drone e uno dei caccia russi.> Mosca ha smentito, Washington per ore ha scelto di non entrare nei dettagli. Il termine \"collisione\", però, è stato evocato più&nbsp;volte nei briefing del dipartimento di Stato americano e in quello del Pentagono. \nSe una collisione fosse confermata, sarebbe il primo contatto fisico a livello militare tra Usa e Russia dall'inizio della guerra in Ucraina. I due Paesi hanno fornito versioni discordanti. Mosca ha accusato il Pentagono di aver fatto volare il drone verso il confine russo. \nAlla domanda se il drone fosse diretto verso la Crimea, il portavoce della Difesa Usa ha risposto che si trovava in uno spazio internazionale sopra acque internazionali. \nIl ministro della Difesa russa ha spiegato che il drone è&nbsp;precipitato dopo aver fatto manovre azzardate e non dopo una collisione. Il dipartimento di Stato ha convocato nel pomeriggio l'ambasciatore russo in Usa Anatoly Antonov per comunicargli \"forti obiezioni\" verso un atteggiamento giudicato \"non comune, non sicuro e non professionale\">. \n\"Se il messaggio è dissuaderci dal volare in spazi internazionali - ha detto il portavoce del Consiglio di sicurezza nazionale per la Casa Bianca, John Kirby - allora quel messaggio è fallito. Noi continueremo a volare e a operare nello spazio aereo internazionale su acque internazionali\". \nLa \"collisione\" o l'\"incontro ravvicinato\" è arrivato in un momento delicato per la guerra in Ucraina: le forze russe stanno bombardando citta' e villaggi lungo la sponda occidentale del Dnipro, nella regione sud di Kherson. L'attacco, secondo gli analisti, potrebbe essere il tentativo di Mosca di interferire con i preparativi della controffensiva ucraina a sud. >I jet russi generalmente stanno alla larga dall'Ucraina, ma volano con regolarità sopra il Mar Nero, dove i droni militari americani compiono da tempo operazioni di routine. \nL'MQ-9 Reaper è un drone pilotato in remoto, con un raggio d'azione di 1800 chilometri. Costo, 56 milioni di dollari. Una volta finito in acqua, non è stato recuperato. Il Pentagono ha confermato in serata che i resti del velivolo sono ancora in mare e ha escluso che li avessero potuti prendere i russi. Il presidente degli Stati Uniti Joe Biden, in visita in California, è stato subito informato. Alle domande dei giornalisti al seguito, al momento, non ha risposto.&nbsp;",
        "ranked": 1,
        "placed": "Esteri",
        "epoch": 1678852825.2743247,
        "language": "IT",
        "source": "AGI"
    },
    {
        "title": "La direttiva europea sulle Case green ",
        "date_raw": "Tue, 14 Mar 2023 15:34:03 GMT",
        "date": "2023-03-14",
        "url": "https://www.agi.it/estero/rss",
        "news_url": "https://www.agi.it/estero/news/2023-03-14/direttiva-case-green-parlamento-europeo-misure-20494872/",
        "subtitle": "",
        "content": "AGI - La riforma della direttiva per l'efficientamento energetico degli edifici>, che ha scatenato una nuova ondata di polemiche in Italia, è stata presentata dalla Commissione europea il 15 dicembre 2021. \n&nbsp;Il Parlamento europeo ha approvato oggi - con il voto contrario dei partiti di maggioranza in Italia (Fdi, Lega e Fi)&nbsp; ma ad ampia maggioranza in aula - il suo mandato negoziale. Il testo dovrà quindi essere negoziato con il Consiglio>.<br> <br> La versione approvata prevede che&nbsp;tutti i nuovi edifici dovranno essere a emissioni zero a partire dal 2028>. Per i nuovi edifici occupati, gestiti o di proprietà delle autorità pubbliche la scadenza è fissata al 2026>. Tutti i nuovi edifici per cui sarà tecnicamente ed economicamente possibile dovranno inoltre dotarsi di tecnologie solari entro il 2028, mentre per gli edifici residenziali sottoposti a ristrutturazioni importanti la data limite è il 2032>.<br> <br> Sempre secondo la posizione del Pe, gli edifici residenziali dovranno raggiungere, come minimo, la classe di prestazione energetica E entro il 2030, e D entro il 2033. Per gli edifici non residenziali e quelli pubblici il raggiungimento delle stesse classi dovrà avvenire rispettivamente entro il 2027 (E) e il 2030 (D)>. \nIl testo avanzato dalla Commissione&nbsp;prevedeva che&nbsp;a partire dal 2030 tutti gli edifici di nuova costruzione debbano essere a zero emissioni; gli edifici pubblici nuovi dovranno esserlo già dal 2027. Verrà però rivisto anche il modo con cui attualmente vengono classificate le prestazioni energetiche degli uffici.<br> <br> Per gli edifici esistenti \"la classe A più elevata rappresenta un edificio a emissioni zero, mentre la classe G più bassa includerà il 15% degli edifici aventi le prestazioni peggiori del parco immobiliare nazionale. Gli altri sono distribuiti proporzionalmente tra le classi comprese tra G e A\".<br> &nbsp;<br> Quindi sarà classificato G solo il 15% degli edifici che hanno le prestazioni peggiori e su questi&nbsp;sarà necessario intervenire per primi. Secondo le stime fatte a Bruxelles la direttiva riguarderebbe tra 3,1 e i 3,7 milioni di immobili (che andrebbero riqualificati entro il 2033).&nbsp; \n&nbsp;A livello europeo,&nbsp;il passaggio da G a F riguarderà&nbsp;circa 30 milioni di unità immobiliari.>&nbsp;E per favorire il sostegno necessario per gli investimenti, saranno stanziati fino a 150 miliardi di euro per l'attuazione delle norme minime di prestazione energetica fino al 2030.&nbsp; \nSaranno esentati dalle ristrutturazioni> gli edifici storici, i luoghi di culto, i fabbricati temporanei con un tempo di utilizzo non superiore a due anni, siti industriali, officine ed edifici agricoli non residenziali a basso fabbisogno energetico; gli edifici residenziali che sono usati o sono destinati ad essere usati meno di quattro mesi all'anno o, in alternativa, per un periodo limitato dell'anno e con un consumo energetico previsto inferiore al 25% del consumo che risulterebbe dall'uso durante l'intero anno; e i fabbricati indipendenti con una superficie utile coperta totale inferiore a 50 metri quadri. \nL'iter legislativo europeo prevede che la proposta della Commissione venga approvata dal Consiglio e dal Parlamento. In sostanza, il Consiglio presenta una proposta modificata e la negozia con il Parlamento (nel cosiddetto trilogo). \nIl Consiglio (che rappresenta gli Stati) ha già approvato, lo scorso 25 ottobre, la sua versione proponendo però delle importanti modifiche. Per quanto riguarda gli edifici nuovi, ha deciso per zero emissioni per quelli di proprietà di enti pubblici dal 2028 e dal 2030 per tutti gli edifici nuovi. \n&nbsp;Per gli edifici esistenti, gli Stati membri hanno convenuto di introdurre&nbsp;norme minime di prestazione energetica&nbsp;>corrispondenti alla quantità massima di energia primaria che gli edifici possono utilizzare per metro quadro all'anno. Per gli edifici non residenziali esistenti, gli Stati membri hanno convenuto di fissare soglie massime di prestazione energetica, basate sul consumo di energia primaria. &nbsp;&nbsp;&nbsp;&nbsp;La prima soglia fisserebbe una linea al di sotto del consumo di energia primaria del 15% degli edifici non residenziali che presentano le prestazioni peggiori in uno Stato membro. La seconda soglia verrebbe fissata al di sotto del 25%. Tradotto, il consumo va tagliato del 15% con la prima soglia e del 25% con la seconda soglia.<br> <br> Gli Stati membri hanno convenuto di portare tutti gli edifici non residenziali al di sotto della soglia del 15% entro il 2030 e al di sotto della soglia del 25% entro il 2034. Le soglie sarebbero stabilite sulla base del consumo energetico del parco immobiliare nazionale al primo gennaio 2020 e possono essere differenziate a seconda delle diverse categorie di edifici.<br> &nbsp;<br> Per gli edifici residenziali esistenti, gli Stati membri hanno convenuto di fissare norme minime di prestazione energetica sulla base di una traiettoria nazionale in linea con la progressiva ristrutturazione del loro parco immobiliare per renderlo a emissioni zero entro il 2050. La traiettoria nazionale sarebbe espressa come un calo del consumo medio di energia primaria dell'intero parco immobiliare residenziale durante il periodo 2025-2050. \nIn questo modo si garantirebbe che il consumo medio di energia primaria dell'intero parco immobiliare residenziale sia equivalente almeno alla classe di prestazione energetica D entro il 2033.&nbsp;Si parla quindi di&nbsp;consumo medio a livello nazionale&nbsp;e non di una valutazione edificio per edificio.",
        "ranked": 2,
        "placed": "Esteri",
        "epoch": 1678852825.2743273,
        "language": "IT",
        "source": "AGI"
    },
    {
        "title": "Condannato per \"furto\" di sesso, nei Paesi Bassi il primo caso di \"stealthing\"",
        "date_raw": "Tue, 14 Mar 2023 15:24:09 GMT",
        "date": "2023-03-14",
        "url": "https://www.agi.it/estero/rss",
        "news_url": "https://www.agi.it/estero/news/2023-03-14/condanna_stealthing_furto_sesso_paesi_bassi-20494703/",
        "subtitle": "",
        "content": "AGI - Il tribunale di Rotterdam ha condannato un uomo a una pena detentiva di tre mesi con la condizionale e ad una multa di 1.000 euro> per aver rimosso di nascosto un preservativo durante un rapporto sessuale. \nIl 28enne, di origine siriana, è stato riconosciuto&nbsp;colpevole di coercizione dai giudici dato che aveva tolto il dispositivo di protezione&nbsp;senza preavviso e&nbsp;nonostante la donna avesse detto in anticipo di non voler fare sesso senza. \"Quest'azione è anche chiamata 'stealthing>'\", ha dichiarato il tribunale in un comunicato. \"In questo modo l'ha esposta a contrarre malattie sessualmente trasmissibili e a una gravidanza indesiderata\". \nPeraltro l'uomo dopo il rapporto sessuale, ha inviato alla vittima degli sms assicurandole che non c'era pericolo e che presto \"starai bene\". I giudici hanno comunque stabilito che non si tratta di stupro in quanto c'era \"accordo tra l'indagato e la denunciante sull'atto&nbsp;sessuale>\", e la coercizione riguardava solo il mancato uso del preservativo. \nIn un caso analogo, i giudici scagionarono un uomo di 25 anni il quale aveva&nbsp;omesso di indossare il preservativo nella foga del momento. \nLa legge olandese non prevede un reato specifico contro lo \"stealthing\", ma ci sono state sentenze simili in paesi come Germania, Svizzera e Nuova Zelanda. \nAnche lo Stato americano della California> ha reso illegale questa pratica nel 2021.",
        "ranked": 3,
        "placed": "Esteri",
        "epoch": 1678852825.274329,
        "language": "IT",
        "source": "AGI"
    },
    {
        "title": "Via libera del Parlamento europeo alla direttiva sulle “Case green”",
        "date_raw": "Tue, 14 Mar 2023 14:57:00 GMT",
        "date": "2023-03-14",
        "url": "https://www.agi.it/estero/rss",
        "news_url": "https://www.agi.it/estero/news/2023-03-14/via_libera_parlamento_europeo_case_green-20493504/",
        "subtitle": "",
        "content": "AGI&nbsp; - Il Parlamento europeo> - con 343 voti a favore, 216 contro e 78 astenuti - ha approvato in prima lettura la riforma della direttiva sulle performance energetiche degli edifici> che prevede obiettivi di ristrutturazione degli immobili negli Stati membri. &nbsp;Ma intanto il governo italiano promette battaglia. “La direttiva è insoddisfacente per l'Italia>. Anche nel trilogo, come fatto fino a oggi, continueremo a batterci a difesa dell'interesse nazionale>”, assicura il ministro dell'Ambiente e della sicurezza energetica, Gilberto Pichetto.&nbsp; \n<h2>Si alza il sipario sul trilogo</h2> \nDopo il primo sì dell'Aula del Parlamento europeo al testo di riforma ora si aprirà il cosiddetto trilogo di negoziati con il Consiglio e la Commissione europe>a per arrivare alla versione definitiva della nuova direttiva, che solo una volta in vigore dovrà essere applicata dagli Stati membri. \nLa posizione negoziale approvata dal Pe prevede che tutti i nuovi edifici dovranno essere a emissioni zero a partire dal 2028>. Per i nuovi edifici occupati, gestiti o di proprietà delle autorità pubbliche la scadenza è fissata al 2026. Tutti i nuovi edifici per cui sarà tecnicamente ed economicamente possibile dovranno inoltre dotarsi di tecnologie solari entro il 2028, mentre per gli edifici residenziali sottoposti a ristrutturazioni importanti la data limite è il 2032>.&nbsp;<br> &nbsp;&nbsp;<br> Sempre secondo la posizione del Pe, gli edifici residenziali dovranno raggiungere, come minimo, la classe di prestazione energetica E entro il 2030, e D entro il 2033>. Per gli edifici non residenziali e quelli pubblici il raggiungimento delle stesse classi dovrà avvenire rispettivamente entro il 2027 (E) e il 2030 (D).<br> <br> Tuttavia non si tratta delle classificazioni attuali. Per prendere in considerazione le differenti situazioni di partenza in cui si trovano i parchi immobiliari nazionali, nella classificazione di efficienza energetica, che va dalla lettera A alla G, la classe G dovrà corrispondere al 15% degli edifici con le prestazioni energetiche peggiori in ogni Stato membro.<br> <br> I deputati chiedono inoltre piani nazionali di ristrutturazione che prevedano regimi di sostegno per facilitare l'accesso alle sovvenzioni e ai finanziamenti. Gli Stati membri dovranno allestire punti di informazione e programmi di ristrutturazione neutri dal punto di vista dei costi. I regimi finanziari dovranno prevedere un premio cospicuo per le cosiddette ristrutturazioni profonde, in particolare nel caso degli edifici con le prestazioni peggiori, e sovvenzioni e sussidi mirati destinati alle famiglie vulnerabili.<br> <br> &nbsp;La nuova normativa non si applica ai monumenti>, e i Paesi Ue avranno la facoltà di escludere anche edifici protetti in virtù del loro particolare valore architettonico o storico, edifici tecnici, quelli utilizzati temporaneamente, chiese e luoghi di culto. Gli Stati membri potranno inoltre estendere le esenzioni anche a edifici dell'edilizia sociale pubblica in cui le ristrutturazioni comporterebbero aumenti degli affitti non compensati da maggiori risparmi sulle bollette energetiche. \nAgli Stati membri sarà consentito, per una percentuale limitata di edifici, di adeguare i nuovi obiettivi in funzione della fattibilità economica e tecnica delle ristrutturazioni e della disponibilità di manodopera qualificata. \n<h2><br> Il governo italiano promette battaglia&nbsp;<br> &nbsp;</h2> \nNel bocciare il testo approvato dal Parlamento europeo, Pichetto spiega che non sono in discussione &nbsp;“gli obiettivi ambientali di decarbonizzazione e di riqualificazione del patrimonio edilizio, che restano fondamentali. Manca> però in questo testo - osserva il ministro - una seria presa in considerazione del contesto italiano, diverso da quello di altri Paesi europei per questioni storiche, di conformazione geografica, oltre che di una radicata visione della casa come ‘bene rifugio' delle famiglie italiane”.<br> <br> “Individuare una quota di patrimonio edilizio esentabile per motivi di fattibilità economica - prosegue Pichetto - è stato un passo doveroso e necessario, ma gli obiettivi temporali, specie per gli edifici residenziali esistenti, sono ad oggi non raggiungibili per il nostro Paese”. &nbsp; &nbsp;&nbsp;&nbsp;<br> “Nessuno> – chiarisce – chiede trattamenti di favore>, ma solo la presa di coscienza della realtà: con l'attuale testo – prosegue – si potrebbe prefigurare la sostanziale inapplicabilità della direttiva, facendo venire meno l'obiettivo ‘green' e creando anche distorsioni sul mercato”.<br> “Forti anche della mozione approvata dal nostro Parlamento – conclude Pichetto – agiremo per un risultato negoziale che riconosca le ragioni italiane”.",
        "ranked": 4,
        "placed": "Esteri",
        "epoch": 1678852825.2743301,
        "language": "IT",
        "source": "AGI"
    },
    {
        "title": "Due ragazzine confessano l'omicidio di un'amica, aveva 12 anni   ",
        "date_raw": "Tue, 14 Mar 2023 14:50:08 GMT",
        "date": "2023-03-14",
        "url": "https://www.agi.it/estero/rss",
        "news_url": "https://www.agi.it/estero/news/2023-03-14/due_ragazzine_confessano_omicidio_amica_12_anni-20493535/",
        "subtitle": "",
        "content": "AGI - La Germania è sconvolta per un sanguinoso fatto di cronaca. Due studentesse hanno confessato di aver accoltellato a morte una dodicenne. Non si conosce l'età delle due ragazzine>&nbsp;ma si presuppone che siano coetanee della vittima.&nbsp; \nLa vittima, nota solo come Luise, è scomparsa sabato pomeriggio> dopo aver lasciato la casa di un amico vicino alla città di Freudenberg, nello stato occidentale della Renania Settentrionale-Vestfalia. \nIl corpo di Luise è stato ritrovato il giorno seguente in un'area boschiva >non lontana dalla sua abitazione. \"La bambina è morta a causa di numerose ferite da coltello e della conseguente perdita di sangue\", ha detto il procuratore di Coblenza Mario Mannweiler in una conferenza stampa, aggiungendo che \"non vi è alcuna indicazione di un reato sessuale\". \nDue ragazze, di 12 e 13 anni, hanno confessato l'omicidio, ha aggiunto Florian Locker, capo della sezione omicidi >della polizia di Coblenza. Le due ragazze \"hanno rilasciato dichiarazioni sulla vicenda e alla fine hanno ammesso il crimine\", ha detto Locker. \nLe ragazze e Luise si conoscevano, ha aggiunto Mannweiler. Ma ha rifiutato di fornire ulteriori dettagli a causa dell'età&nbsp;delle sospettate, che in Germania sono troppo giovani per essere ritenute penalmente responsabili delle loro azioni. In Germania, l'età&nbsp;della responsabilità penale inizia a 14 anni>. Gli investigatori non hanno ancora trovato il coltello o i coltelli usati nell'attacco, ha aggiunto Mannweiler. \n\"È ovviamente un atto molto insolito e scioccante, anche per noi\", ha dichiarato Mannweiler ai giornalisti. Luise doveva tornare a casa a piedi da un'amica, ma i suoi genitori hanno dato l'allarme sabato sera dopo il suo mancato ritorno. La sua scomparsa aveva dato il via a una massiccia operazione di ricerca che ha coinvolto decine di poliziotti, un elicottero, droni e cani da fiuto.",
        "ranked": 5,
        "placed": "Esteri",
        "epoch": 1678852825.2743313,
        "language": "IT",
        "source": "AGI"
    },
    {
        "title": "Due ragazzine accoltellano un'amica 12enne",
        "date_raw": "Tue, 14 Mar 2023 14:49:21 GMT",
        "date": "2023-03-14",
        "url": "https://www.agi.it/estero/rss",
        "news_url": "https://www.agi.it/estero/news/2023-03-14/germania_due_ragazzine_confessano_omicidio_12enne-20493270/",
        "subtitle": "",
        "content": "AGI - Due studentesse hanno confessato di aver accoltellato a morte una dodicenne> in Germania in un caso che ha sconvolto il Paese, lo annuncia la polizia. La vittima, nota solo come Luise, è scomparsa sabato pomeriggio dopo aver lasciato la casa di un amico vicino alla città di Freudenberg, nello stato occidentale della Renania Settentrionale-Vestfalia. \nIl corpo di Luise è stato ritrovato il giorno seguente in un'area boschiva non lontana dalla sua abitazione. \"La bambina è morta a causa di numerose ferite da coltello e della conseguente perdita di sangue\", ha detto il procuratore di Coblenza Mario Mannweiler in una conferenza stampa, aggiungendo che \"non vi è alcuna indicazione di un reato sessuale\". \nDue ragazze, di 12 e 13 anni, hanno confessato l'omicidio, ha aggiunto Florian Locker, capo della sezione omicidi della polizia di Coblenza. Le due ragazze \"hanno rilasciato dichiarazioni sulla vicenda e alla fine hanno ammesso il crimine>\", ha detto Locker. Le ragazze e Luise si conoscevano, ha aggiunto Mannweiler. Ma ha rifiutato di fornire ulteriori dettagli a causa dell'età delle sospettate, che in Germania sono troppo giovani per essere ritenute penalmente responsabili delle loro azioni. \nIn Germania, l'età della responsabilità penale inizia a 14 anni>. Gli investigatori non hanno ancora trovato il coltello o i coltelli usati nell'attacco, ha aggiunto Mannweiler. \"È ovviamente un atto molto insolito e scioccante, anche per noi\", ha dichiarato Mannweiler ai giornalisti. Luise doveva tornare a casa a piedi da un'amica, ma i suoi genitori hanno dato l'allarme sabato sera dopo il suo mancato ritorno. La sua scomparsa aveva dato il via a una massiccia operazione di ricerca che ha coinvolto decine di poliziotti, un elicottero, droni e cani da fiuto.&nbsp;",
        "ranked": 6,
        "placed": "Esteri",
        "epoch": 1678852825.2743328,
        "language": "IT",
        "source": "AGI"
    },
    {
        "title": "Le auto dei lettoni che guidano ubriachi verranno donate all'Ucraina",
        "date_raw": "Tue, 14 Mar 2023 14:06:36 GMT",
        "date": "2023-03-14",
        "url": "https://www.agi.it/estero/rss",
        "news_url": "https://www.agi.it/estero/news/2023-03-14/lettonia_auto_di_chi_guida_ubriaco_in_ucraina-20488630/",
        "subtitle": "",
        "content": "AGI - Mercoledì scorso, sotto una pesante tempesta di neve,&nbsp;un rimorchio con a bordo otto automobili ha attraversato la frontiera lettone in direzione dell'Ucraina>. I veicoli erano stati sequestrati a cittadini sorpresi a guidare ubriachi, come previsto da una legge approvata lo scorso gennaio. Quello che le autorità di Riga non avevano previsto era che il numero di auto confiscate, duecento in due mesi,&nbsp;avrebbero presto intasato i depositi disponibili. La Lettonia >è, del resto, uno degli Stati membri dell'Ue con il maggior numero di segnalazioni per guida in stato di ebbrezza: 4.300 lo scorso anno in una nazione di nemmeno 1,9 milioni di abitanti, per quasi mille incidenti. E l'espropriazione riguarda solo i casi più pesanti,> ovvero chi viene trovato con un tasso alcolemico superiore di almeno tre volte il limite consentito.&nbsp; \nChe fare di tutte queste vetture? La soluzione iniziale - metterle all'asta - si è presto rivelata laboriosa e dai tempi lunghi. L'illuminazione è arrivata all'organizzazione non governativa Twitter Convoy>, che ha suggerito di donarle all'esercito&nbsp;e alle strutture ospedaliere ucraine, come forma di sostegno allo sforzo bellico di Kiev, e si è incaricata di portarle a destinazione. Il Parlamento ha dato il via libera e il governo del Paese baltico si è impegnato a cedere all'Ong&nbsp;circa venti auto alla settimana. \"Siamo pronti a fare praticamente qualsiasi cosa per aiutare gli ucraini\", ha commentato il ministro delle Finanze lettone, Arvils Aseradens.dona \n\"Nessuno immaginava che le persone guidassero ubriache al volante di così tanti veicoli, è decisamente spaventoso una volta che ce ne si rende conto\", ha dichiarato a Reuters il fondatore di Twitter Convoy, Reins Poznaks, \"non riescono a venderle con la stessa velocità con la quale la gente beve. Così mi sono fatto avanti con l'idea: spedirle in Ucraina\". Le prime otto automobili donate hanno un valore congiunto di 18.500 dollari, riporta Delfi. In una di esse - cosa non rara in un Paese dove un quarto della popolazione ha origini russe -&nbsp;è stata trovata appesa una bandiera della Federazione.&nbsp;",
        "ranked": 7,
        "placed": "Esteri",
        "epoch": 1678852825.2743337,
        "language": "IT",
        "source": "AGI"
    },
    {
        "title": "La Brexit mette in crisi Downton Abbey",
        "date_raw": "Tue, 14 Mar 2023 12:59:08 GMT",
        "date": "2023-03-14",
        "url": "https://www.agi.it/estero/rss",
        "news_url": "https://www.agi.it/estero/news/2023-03-14/gran_bretagna_brexit_stop_matrimoni_castello_downtown_abbey_manca_personale-20490493/",
        "subtitle": "",
        "content": "AGI - Tira aria di crisi al castello di Highclere, set di Downton Abbey,> nel Sud dell'Inghilterra: i proprietari non riescono più&nbsp;a organizzare grandi matrimoni per mancanza di personale, in primis studenti di Paesi Ue, conseguenza diretta della Brexit. \nA riferire della perdita di quello che rappresentava il 40% degli introiti totali è la contessa di Carnarvon>, proprietaria del castello vittoriano e di oltre 2 mila ettari di terre, col marito, l'ottavo conte. \nAddio persino al tea time pomeridiano, ma sulla carta è ancora possibile organizzare matrimoni di una ventina di ospiti, anche se per le spese elevate da sostenere, il gioco non ne vale la candela. Ai tempi d'oro, il castello reso famoso per l'ambientazione della serie televisiva britannica in costume di successo mondiale Downton Abbey>, a ogni stagione ospitava in media 25 matrimoni con almeno 100 ospiti, ora impossibili da gestire in assenza di personale addetto all'accoglienza e al ricevimento, in passato per lo più&nbsp;studenti universitari originari di Paesi europei, che conciliavano studio e lavoro. \nDall'entrata in vigore della Brexit, il 1 gennaio 2021>, il numero di studenti Ue ammessi nelle università&nbsp;britanniche è stato dimezzato e le domande di ammissione sono calate del 40%. La Gran Bretagna sta pagando le conseguenze dirette della penuria di manodopera - per le difficoltà&nbsp;nel rilascio dei visti di lavoro - in vari settori quali edilizia, manufatto, logistica, oltre a quello alberghiero, della ristorazione e del turismo. \nUlteriori aggravanti allo stato di salute economico del castello di Highclere e della famiglia Carnarvon sono stati l'inflazione a due cifre - che aumenta i costi di gestione e manutenzione - e prima lo stop a viaggi e feste per la pandemia di Covid-19. Il castello di Highclere non è riuscito a evitare la crisi economica, quindi i blasonati proprietari sono stati costretti a riorientare il business e ora puntano sulla vendita di bottiglie di gin, a 42 dollari l'unità, che riscuote già&nbsp;un discreto successo, soprattutto negli Stati Uniti. \n\"Sta iniziando, sta nascendo ma è un'attività&nbsp;che utilizzando il nostro marchio può generare entrate per sostenerci, si spera in futuro\", ha auspicato la contessa di Carnarvon, nostalgica di un passato molto recente, ma già&nbsp;diventato un lontano ricordo.",
        "ranked": 8,
        "placed": "Esteri",
        "epoch": 1678852825.274335,
        "language": "IT",
        "source": "AGI"
    },
    {
        "title": "Pyongyang lancia due missili a corto raggio durante le esercitazioni congiunte di Washington e Seul",
        "date_raw": "Tue, 14 Mar 2023 10:16:09 GMT",
        "date": "2023-03-14",
        "url": "https://www.agi.it/estero/rss",
        "news_url": "https://www.agi.it/estero/news/2023-03-14/corea-nord-lancia-due-missili-20487679/",
        "subtitle": "",
        "content": "AGI - La Corea del Nord> ha lanciato due missili balistici a corto raggio nel Mar del Giappone> (il Mare dell'Est come lo chiamano le Coree): lo ha rilevato l'esercito sudcoreano, all'indomani dell'inizio di <a href=\"https://www.agi.it/estero/news/2023-03-13/missile_nord_corea_manovre_usa_sud_corea-20472314/\">imponenti manovre militari</a> nell'area degli eserciti di Seul e Washington.<br> Domenica Pyongyang aveva lanciato due missili da crociera strategici da un sottomarino. \nSi tratta del settimo lancio finora quest'anno da parte del regime nordcoreano, che ha promesso di dare una \"risposta senza precedenti\" alle esercitazioni primaverili 'Freedom Shield' degli alleati, iniziate domenica. Nei prossimi giorni dovrebbe prendere parte alle esercitazioni anche una portaerei statunitense a propulsione nucleare>. \nLe manovre 'Freedom Shield', basate su simulazioni al computer che contemplano scenari in cui la Corea del Nord attacca il Sud della penisola, dureranno 11 giorni; e per la prima volta, si svolgeranno senza una pausa nel fine settimana, segnando la serie più&nbsp;lunga di manovre mai condotte dagli Alleati. Pyongyang considera le esercitazioni come un test per invadere il proprio territorio e stavolta ha promesso di dare \"una risposta senza precedenti\". L'ultima volta che i due alleati hanno effettuato manovre di questa portata era stato lo scorso novembre; e per tutta risposta la Corea del Nord lanciò&nbsp;più&nbsp;di 30 missili di diverso tipo (uno dei quali con gittata intercontinentale) in soli tre giorni.",
        "ranked": 9,
        "placed": "Esteri",
        "epoch": 1678852825.2743366,
        "language": "IT",
        "source": "AGI"
    },
    {
        "title": "Biden annuncia misure per il controllo della vendita di armi",
        "date_raw": "Tue, 14 Mar 2023 09:49:35 GMT",
        "date": "2023-03-14",
        "url": "https://www.agi.it/estero/rss",
        "news_url": "https://www.agi.it/estero/news/2023-03-14/usa_biden_annuncia_misure_controllo_armi_da_fuoco-20487199/",
        "subtitle": "",
        "content": "AGI&nbsp;- Il presidente degli Stati Uniti, Joe Biden>, annuncerà&nbsp;nuove azioni con le quali spera di rafforzare il controllo sulla vendita di armi da fuoco> e lo farà&nbsp;in una delle comunità&nbsp;recentemente colpite da una sparatoria di massa>. Biden sarà&nbsp;a Monterey Park, in California>, dove lo scorso <a href=\"https://www.agi.it/estero/news/2023-01-24/usa-nuova-sparatoria-in-california-quattro-morti-19771711/\">gennaio 11 persone sono rimaste uccise in una sparatoria</a>. Il presidente terrà un discorso sul controllo delle armi da fuoco e spiegherà&nbsp;le misure che vuole promuovere. \nTra queste c'è l'ordine al procuratore generale degli Stati Uniti, Merrick Garland, di adeguare l'attuale definizione legale di imprese che vendono armi in modo che rispettino più&nbsp;strettamente la legge che richiede loro di controllare i precedenti penali di tutti i potenziali acquirent>i. \"Questa misura causerà&nbsp;una diminuzione delle armi vendute senza un controllo del casellario giudiziario. Quindi nelle mani di criminali e molestatori finiranno meno armi\", ha anticipato un funzionario della Casa Bianca. \nBiden annuncerà&nbsp;anche che il governo avvierà&nbsp;campagne di informazione> sulle cosiddette leggi \"Red Flag\">, che consentono l'attivazione di una procedura legale per confiscare le armi da fuoco a coloro che rappresentano un pericolo per terzi o per se stessi. \"Diciannove Stati e il Distretto di Columbia hanno approvato leggi di questo tipo, ma non sono efficaci se il pubblico non sa quando e come usarle\", ha aggiunto il funzionario. \nPer quanto riguarda i produttori, Biden chiederà&nbsp;alla Federal Trade Commission >di preparare un rapporto su come queste aziende promuovono l'uso delle armi da fuoco tra i minori. Giugno segnerà&nbsp;un anno da quando il Congresso ha approvato un accordo legislativo, limitato ma storico, per il controllo delle armi da fuoco. Il disegno di legge prevede una revisione del processo di acquisto per i minori di 21 anni e incentivi per gli stati che approvano le cosiddette leggi di \"avviso di pericolo\". \nTuttavia, questo tipo di restrizione ha incontrato l'opposizione di alcuni membri del partito repubblicano, secondo i quali viola i diritti costituzionali. Il 21 gennaio un uomo ha ucciso undici persone nella città&nbsp;di Monterey Park, a 15 chilometri da Los Angeles, e si è suicidato poco dopo quando si è visto braccato dalla polizia.&nbsp;",
        "ranked": 10,
        "placed": "Esteri",
        "epoch": 1678852825.274338,
        "language": "IT",
        "source": "AGI"
    }
]
