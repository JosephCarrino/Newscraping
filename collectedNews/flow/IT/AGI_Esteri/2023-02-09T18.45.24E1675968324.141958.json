[
    {
        "title": "Incontro Zelensky-Meloni: \"Grati per l'impegno di Roma\" ",
        "date_raw": "Thu, 09 Feb 2023 17:05:09 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/zelensky-missione-a-bruxelles-20026298/",
        "subtitle": "",
        "content": "AGI -&nbsp; Incontro a Bruxelles tra Giorgia Meloni >e Volodymr Zelensky>. Il presidente ucraino, al termine di uno dei vertici&nbsp;con i leader europei, ha chiesto al premier italiano di \"intrattenersi per un colloquio a due>\".&nbsp; \nNel corso della conversazione, Meloni - a quanto si apprende - ha confermato il sostegno italiano all'Ucraina contro l'aggressione russa. &nbsp;<br> Zelensky ha manifestato \"la forte gratitudine per l'impegno di Roma>\". \nLa storica missione a Bruxelles del leader dell'Ucraina era iniziata in tarda mattinata con un appassionato discorso al Parlamento europeo riunito in sessione straordinaria.<br> <br> \"Noi apparteniamo> e saremo un Paese membro dell'Unione euorpea>\", Kiev \"vincerà\": con piglio fiducioso e toni da battaglia&nbsp;Volodymyr Zelensky le parole del 'debutto' nel cuore dell'Europa del presidente ucraino.&nbsp; \nLa vittoria contro \"forze anti-europee\" come precondizione per \"i nostri sogni di pace e sicurezza>\". Il leader ucraino parla sempre al plurale,> invoca a più riprese il destino dell'Europa minacciato dalla \"guerra totale\" e ringrazia per il sostegno ricevuto. Le sue parole incassano gli applausi dagli europarlamentari.&nbsp; \n<br> Zelensky dopo il discorso al Parlamento ha preso parte al vertice dei leader dei Ventisette che dovranno affrontare il tema della guerra in Ucraina, e in particolare quello della consegna di armi più potenti, in primis i caccia, al governo di Kiev.",
        "ranked": 1,
        "placed": "Esteri",
        "epoch": 1675964724.768357,
        "language": "IT",
        "source": "AGI"
    },
    {
        "title": "Addio a Bacharach, il maestro della musica 'pop' americana",
        "date_raw": "Thu, 09 Feb 2023 16:49:58 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/morto-bacharach-autore-canzoni-maestro-romanticismo-20032774/",
        "subtitle": "",
        "content": "AGI - L'ultimo dei compositori romantici, o forse il primo che aveva creato un genere globale negli anni '60, fatto di armonie ed eleganza: con la scomparsa di Burt Bacharach, morto nella sua casa a Los Angeles a 94 anni, se ne va il grande interprete di quel romanticismo pop ottimista che aveva fatto dei suoi brani uno inno alla vita. \nBacharach è stato il compositore, arrangiatore, direttore, producer e, più raramente, cantante in grado di unire le armonie cromatiche a lunghe arie pop e melodiche, in cui la prova d'orchestra creava composizioni effervescenti. Non c'era politica nella sua musica e questo, in un periodo attraversato da contestazioni, dalla guerra in Vietnam al diritto all'aborto, aveva reso i suoi lavori universali e incontestabili. I grandi successi negli anni '60 sono legati alla sua collaborazione con Hal David e all'interpretazione di Dionne Warwick.> \nBacharach ha composto settanta canzoni, che hanno fatto parte delle classifiche top in Usa e nel Regno Unito, ma erano presenti nelle liste romantiche di ogni locale. Dalla indimenticabile \"Walk on by\" a \"The look of love\", da \"Anyone who had a heart\" a \"I say a little prayer\", i pezzi del compositore sono stati cantati da molti grandi nomi della musica come i Beatles, Aretha Franklin e Tom Jones>. \n \nAltri vennero riadattati da jazzisti come Stan Getz e Wes Mongomery, altri ancora andarono a fare da colonna sonora di film come \"Ciao Pussycat\", del '65, e il \"Casino Royale\" della saga di James Bond, del '67, ma anche quella comica della serie Austin Powers e le commedie di Neil Simon. \nNato a Kansas City il 12 maggio del '28, da genitori ebrei tedeschi, il padre giornalista di moda maschile, la madre cantante amatoriale, Bacharach diede fin dall'inizio una svolta alla sua carriera, studiando musica alla McGill University, a Montreal, Canada, e da li' comincio' a comporre al pianoforte, imponendo uno stile elegante che gli venne trasmesso dal padre. \nIl vero passaggio chiave verrà&nbsp;nel '58 quando Bacharach, 30 anni, da semisconosciuto autore di canzoni, ottenne un grande successo con \"Magic moments\", interpretato da Perry Como. Poco dopo nacque un tour con la cantante Marlene Dietrich. Negli anni successivi comincerà la collaborazione con Hal David, durata due decenni. Nella vita privata la sua storia sentimentale è stata turbolenta e instabile, tutto il contrario dell'armonia da mondo perfetto dei suoi componimenti: Bacharach è stato sposato quattro volte>. \nLa prima moglie è stata Paula Stewart, seguita dall'attrice Angie Dickinson, la musicista Carole Bayer Sager e, trent'anni fa, Jane Hanson. In tutto, il compositore ha avuto quattro figli. Negli ultimi quindici anni, nonostante l'età&nbsp;avanzata, Bacharach non aveva smesso di elaborare brani. Nel 2009 aveva scritto \"Something that was beautiful\" per il cantante Mario Biondi.",
        "ranked": 2,
        "placed": "Esteri",
        "epoch": 1675964724.76836,
        "language": "IT",
        "source": "AGI"
    },
    {
        "title": "Usa: “Il pallone spia cinese era capace di intercettare le comunicazioni”",
        "date_raw": "Thu, 09 Feb 2023 16:38:38 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/usa-pallone-spia-cinese-capace-intercettare-comunicazioni-20032859/",
        "subtitle": "",
        "content": "AGI - Il pallone spia cinese> <a href=\"https://www.agi.it/cronaca/news/2023-02-04/usa-abbattuto-pallone-spia-cinese-19956999/\">abbattuto dai jet statunitensi </a>operava con una tecnologia di sorveglianza elettronica in grado di monitorare le comunicazioni. Lo ha rivelato un alto funzionario del Dipartimento di Stato Usa, citato dalla Cnn.<br> <br> Il pallone \"era in grado di condurre operazioni di raccolta di informazioni sui segnali>\" e aveva sorvolato \"più di 40 Paesi in cinque continenti\". Faceva \"parte di una flotta di palloni della Repubblica popolare cinese sviluppata per condurre operazioni di sorveglianza\" con un produttore legato all'Esercito popolare di liberazione cinese, ha aggiunto il funzionario. \nGli Stati Uniti, ha assicurato, stanno valutando sanzioni a causa della \"violazione della sovranità statunitense e del diritto internazionale\" \nIl pallone \"aveva molte antenne>, un set probabilmente in grado di raccogliere e geolocalizzare le comunicazioni\", ha aggiunto il Dipartimento di Stato in una nota. Il pallone \"era dotato di pannelli solari abbastanza grandi da fornire l'energia necessaria per far funzionare più sensori che raccolgono informazioni\".<br> &nbsp; \n\"Siamo convinti che il produttore del pallone abbia un legame diretto con l'esercito cinese\", ha aggiunto l'alto funzionario, sottolineando che le autorità americane sono ancora impegnate a raccogliere i detriti nell'Atlantico, vicino alla costa della South Carolina.",
        "ranked": 3,
        "placed": "Esteri",
        "epoch": 1675964724.7683613,
        "language": "IT",
        "source": "AGI"
    },
    {
        "title": "Dagli F16 ai Gripen, i caccia che vuole Zelensky",
        "date_raw": "Thu, 09 Feb 2023 15:09:16 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/f16-gripen-caccia-che-vuole-zelensky-20031047/",
        "subtitle": "",
        "content": "AGI - Per combattere contro i russi l'Ucraina ha urgentemente bisogno di aerei da guerra>, ha detto ieri il presidente ucraino, Volodymyr Zelensky>, rivolgendo un accorato appello all'Occidente a fornirglieli, nel suo discorso a Westminster Hall, davanti a centinaia di parlamentari britannici. Ci riuscirà, come è stato il caso con i carri armati? È presto per dirlo, ma intanto ha già prodotto un <a href=\"https://www.agi.it/estero/news/2023-02-08/ucraina-zelensky-arrivato-nel-regno-unito-per-visita-20008168/\">primo effetto proprio a Londra</a>, dove il premier Rishi Sunak>, che aveva precedentemente minimizzato la probabilità di inviare i caccia a Kiev, nelle ultime ore ha invece chiesto al suo ministro della Difesa, Ben Wallace, di valutare quali aeromobili potrebbero essere consegnati agli ucraini. \nSi sa che la Royal Air Force ritirerà 24 Typhoon> entro la metà del decennio e che c'è uno squadrone di questi aerei pronto, che potrebbe essere utilizzato come contributo britannico nell'ambito di una fornitura internazionale. Tuttavia, poiché il Typhoon è prodotto congiuntamente da Regno Unito, Germania, Italia e Spagna>, tutte e quattro le nazioni dovrebbero accettare la decisione di Londra. \nFra l'altro, i piloti ucraini non hanno familiarità con questi aerei e Wallace ha detto questa mattina alla Bbc che non ci sarà alcun trasferimento nel prossimo futuro di aerei da combattimento britannici all'Ucraina. Zelensky sembra più concentrato sull'acquisizione degli F-16 americani o forse sui Gripen> di fabbricazione svedese e spinge Sunak a convincere gli Stati Uniti e altri alleati a consegnarli. Il presidente Usa, Joe Biden, ha tuttavia già escluso l'invio di F-16 in Ucraina. \nMa annunciando che la Gran Bretagna addestrerà i piloti ucraini sui jet da combattimento, Sunak sembra aver dato il via a una spinta diplomatica che alla fine potrebbe portare Kiev a essere armata di jet. I piloti ucraini che ricevono l'addestramento della RAF non saranno limitati a pilotare i Typhoon e saranno in grado di utilizzare una gamma di \"sofisticati aerei da combattimento standard Nato\". \nFonti della difesa sottolineano comunque che l'addestramento richiederà molto tempo e mira a sviluppare le capacità a lungo termine dell'Ucraina. Lockheed Martin, il produttore di F-16, ha annunciato di essere pronto a intensificare la produzione dei jet> e gli Stati Uniti potrebbero ancora revocare il veto all'esportazione per gli F-16. L'Italia ha quattro tipi di caccia a disposizione: gli AMX, i Tornado, gli Eurofighter e gli F35. Poco meno di 300 in tutto. \nGhibli è un aereo monomotore da attacco e ricognizione>, in dotazione al 51esimo Stormo, disponibile anche nella versione biposto da addestramento avanzato (AMX-T), frutto della collaborazione industriale tra Italia e Brasile, con Embraer. Il Tornado, >in dotazione al Sesto Stormo, è un velivolo da combattimento bireattore, biposto, con ala a geometria variabile e capacità in ogni tempo, che l'Aeronautica Militare ha acquisito a partire dal 1982. Può essere impiegato come cacciabombardiere e ricognitore. \nL'Eurofighter >è un caccia di ultima generazione, il più avanzato aereo da combattimento mai sviluppato in Europa, in grado di offrire capacità operative di ampio respiro, frutto della collaborazione industriale di Germania, Gran Bretagna, Italia e Spagna. A fine febbraio 2022 l'Italia ha raddoppiato - portandola da quattro a otto - la presenza di Eurofighter in Romania per rafforzare la sicurezza del fianco Est dell'Alleanza a seguito dell'offensiva russa in Ucraina. \nL'F35>, in dotazione al 32esimo Stormo, è un sistema d'arma di quinta generazione dotato di uno spettro di capacità&nbsp;operative tale da consentire lo svolgimento contemporaneo e autonomo di tutti i tipi di missione: la tecnologia applicata alla sensoristica di bordo e la ridotta capacità di essere scoperto da radar ostili sono elementi distintivi che consentono di aumentarne esponenzialmente l'efficacia operativa mentre le elevate capacita' di scoperta, identificazione e precisione d'ingaggio gli conferiscono un potenziale di assoluto rilievo in qualsiasi contesto operativo.&nbsp;",
        "ranked": 4,
        "placed": "Esteri",
        "epoch": 1675964724.7683625,
        "language": "IT",
        "source": "AGI"
    },
    {
        "title": "Italia - Gran Bretagna, si rafforza l'intesa",
        "date_raw": "Thu, 09 Feb 2023 14:33:11 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/italia---gran-bretagna-si-rafforza-l-intesa-20030510/",
        "subtitle": "",
        "content": "AGI - “Italia e Gran Bretagna continueranno a lavorare insieme \"in tutti i settori\". Lo assicura il ministro degli Esteri Antonio&nbsp;Tajani dopo il summit di Pontignano>, organizzato dall'ambasciata britannica in Italia, a Roma. Il vertice è stato caratterizzato da una serie di incontri bilaterali tra i ministri italiani >e del Regno Unito (Esteri, Difesa e Commercio Internazionale). A fare una sintesi dei lavori è stato proprio il ministro degli Esteri, Antonio Tajani.&nbsp; \nJames Cleverly, Ben Wallace e Kemi Badenoch> si sono avvicendati sul palco di Pontignano, allestito per l'occasione a Villa Wolkonsky, residenza romana dell'ambasciatore britannico Ed Llewellyn, per dare vita a un'edizione speciale del più prestigioso e longevo appuntamento dell'agenda anglo-italiana. \nOspiti dell'ambasciatore, i delegati di Pontignano annoverano politici, imprenditori, ricercatori, esperti di sicurezza, economia, energia e politica internazionale, e giornalisti provenienti da Italia e Regno Unito. La 30esima edizione del Convegno di Pontignano era stata inizialmente programmata lo scorso settembre a Siena ma era stata annullata a causa della scomparsa della regina Elisabetta II",
        "ranked": 5,
        "placed": "Esteri",
        "epoch": 1675964724.7683635,
        "language": "IT",
        "source": "AGI"
    },
    {
        "title": "Macron a Meloni: \"Ricevere Zelensky è nel nostro ruolo\"",
        "date_raw": "Thu, 09 Feb 2023 11:07:22 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/macron-a-meloni-ricevere-zelensky-nel-nostro-ruolo-20027092/",
        "subtitle": "",
        "content": "AGI - \"Ricevere il presidente Zelensky con il cancelliere Scholz è stato nel nostro ruolo, perché come sapete Germania e Francia hanno un ruolo particolare da più di otto anni sulla questione. Abbiamo sostenuto insieme questo processo. Il presidente Zelensky avrà tutta la mattinata, dopo il suo discorso al Parlamento europeo, al Consiglio di incontrare diversi Paesi\". \nLo ha dichiarato il presidente francese, Emmanuel Macron, al suo arrivo al vertice Ue rispondendo a una domanda sull'affermazione della presidente del Consiglio, Giorgia Meloni, che ha definito \"inopportuno\" l'invito di Zelensky a Parigi. \n\"Penso che ciò che importa è essere collettivamente efficaci e di avere una trategia per ritrovare una pace duratura, che rispetti l'Ucraina nel suo diritto e le sue frontiere e che rispetti la giustizia\", ha aggiunto Macron.&nbsp;",
        "ranked": 6,
        "placed": "Esteri",
        "epoch": 1675964724.768365,
        "language": "IT",
        "source": "AGI"
    },
    {
        "title": "Meloni critica Macron: \"Inopportuno l'invito a Zelensky\"",
        "date_raw": "Thu, 09 Feb 2023 10:11:03 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/ucraina-meloni-inopportuno-invito-macron-a-zelensky-20025569/",
        "subtitle": "",
        "content": "AGI - La presidente del Consiglio, Giorgia Meloni, ha definito \"inopportuna\" la scelta del presidente francese, Emmanuel Macron,> di invitare il presidente ucraino, Volodymr Zelensky a Parigi prima del vertice europeo a Bruxelles.&nbsp;\"Mi è sembrato inopportuno l'invito di ieri a Zelensky perchè credo che la nostra forza in questa vicenda sia l'unità e la compattezza e io capisco, la questione politica interna, il fatto di privilegiare le proprie opinioni politiche interne, ma ci sono momenti nei quali privilegiare la propria opinione politica interna rischia di andare a discapito della causa> e questo mi pare fosse uno di quei casi\". &nbsp;Giorgia Meloni lo ha affermato al suo arrivo al vertice Ue a Bruxelles",
        "ranked": 7,
        "placed": "Esteri",
        "epoch": 1675964724.768366,
        "language": "IT",
        "source": "AGI"
    },
    {
        "title": "A oltre 3 giorni dal disastro, ancora miracolosi salvataggi",
        "date_raw": "Thu, 09 Feb 2023 07:45:42 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/terremoto-miracolosi-salvataggi-20023178/",
        "subtitle": "",
        "content": "AGI - A ormai oltre 76 ore dal violento terremoto che, nella notte del 6 febbraio, ha fatto tremare la Turchia meridionale e la Siria settentrionale, si continuano a trovare sopravvissuti sotto le macerie>. La cosa ha del miracoloso perché si ritiene che siano le prime 72 le ore utili per trovare persone in vita sotto le macerie. \nEppure qualche miracolo c'è stato: le squadre di emergenza che hanno lavorato tutta la notte nella città di Antakya sono riuscite a estrarre una ragazzina dalle rovine di un edificio e due ore dopo hanno estratto vivo anche suo padre, ha riferito l'agenzia di stampa Iha. Anche a Diyarbakir, a Est di Antakya, nelle prime ore del mattino i soccorritori hanno liberato una donna ferita da un edificio crollato, ma hanno trovato i cadaveri di tre persone, accanto a lei, che non ce l'hanno fatta.",
        "ranked": 8,
        "placed": "Esteri",
        "epoch": 1675964724.768367,
        "language": "IT",
        "source": "AGI"
    },
    {
        "title": "Terremoto in Turchia e Siria: i morti sono oltre 16.000",
        "date_raw": "Thu, 09 Feb 2023 06:57:09 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/terremoto-turchia-siria-numero-vittime-sale-a-oltre-15-000-20022012/",
        "subtitle": "",
        "content": "AGI -&nbsp; Continua a crescere il bilancio del violento terremoto che ha scosso Turchia e Siria che ora è&nbsp;a oltre 16mila vittime. Secondo le autorità&nbsp;governative e sanitarie, sono morte 12.873 persone in Turchia e 3.162 in Siria, per un bilancio totale di 16.035 vittime confermate. \nIntanto non si fermano le operazioni dei soccorritori, tra i quali ci sono anche italiani, che cercano sopravvissuti. Si continua a scavare anche a mani nude tra le macerie dopo <a href=\"https://www.agi.it/estero/news/2023-02-08/sisma-in-turchia-e-siria-il-papa-incoraggio-tutti-alla-solidarieta-20009171/\">il&nbsp;terremoto&nbsp;che ha devastato la Siria e la Turch</a>ia. Come era prevedibile il numero&nbsp;delle vittime aumenta&nbsp;con il passare dei minuti.&nbsp;&nbsp; \nMa i numeri sono destinati a salire ancora con l'Organizzazione Mondiale della Sanità che stima fino a 20.000 morti>. \n<h2>Nessuna traccia di Angelo Zen</h2> \nIntanto ancora nessun traccia di&nbsp;Angelo Zen&nbsp;il 60enne originario di Saronno (Varese)> di&nbsp;cui la famiglia che abita tra Vicenza e Venezia non ha più notizie da domenica. Tecnico specializzato in macchinari per l'oreficeria si trovava per lavoro proprio a&nbsp;Kahramanmaras&nbsp;al momento del sisma che ha piegato l'Anatolia. L'italiano disperso \"doveva contattare un suo socio turco il giorno dopo il sisma. Quindi il suo socio turco sapeva che era arrivato ma non aveva avuto notizie perché si sarebbero dovuti vedere la mattina dopo la scossa.&nbsp;Non abbiamo altre notizie”, ha &nbsp;detto il ministro degli Esteri,&nbsp;Antonio Tajani. \n&nbsp;",
        "ranked": 9,
        "placed": "Esteri",
        "epoch": 1675964724.7683687,
        "language": "IT",
        "source": "AGI"
    },
    {
        "title": "La figlia di un collezionista d'arte svizzero vuole restituire le opere sottratte dai nazisti agli ebrei",
        "date_raw": "Thu, 09 Feb 2023 06:33:46 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/opere-arte-ebrei-nazista-collezionista-arte-svizzero-20011381/",
        "subtitle": "",
        "content": "AGI - A oltre settant'anni dalla fine della guerra, la figlia di un eccentrico collezionista d'arte svizzero, Bruno Stefanini, ha chiesto ad una commissione indipendente svizzera di verificare se gli oggetti della sua vasta collezione siano per caso stati sottratti agli ebrei durante il secondo conflitto mondiale. \nLa richiesta di Bettina Stefanini non è affatto peregrina, perché nel vasto mercato delle opere d'arte può capitare di incappare in oggetti rubati, frutto di saccheggio. Specie se del periodo della guerra. E non sempre si riesce a risalire con certezza all'origine delle proprietà. Ora la Fondazione che cura le opere e la memoria di Stefanini, deceduto nel 2018, sta cercando di mettere ordine e vederci chiaro in un patrimonio che comprende più di 100.000 pezzi unici, tra i quali 6 mila dipinti a olio, molti dei quali di importanti artisti svizzeri>. \nSecondo Bettina Stefanini, infatti, “c'è un chiaro obbligo morale nel fare le cose per bene se ce lo si può permettere”. La sua richiesta alla commissione è di valutare l'opportunità di restituire oggetti originariamente di proprietà di ebrei e ritenuti persi a causa della loro persecuzione, come riferisce il New York Times. \nIl giornale spiega anche che quando si tratta di collezioni pubbliche, al contrario di quelle private, “i governi di Francia, Gran Bretagna, Germania, Paesi Bassi e Austria hanno istituito commissioni indipendenti per valutare i reclami” mentre la Svizzera “non dispone di un comitato di questo tipo”, anche se lo scorso anno il suo parlamento nazionale ha sollecitato il governo a crearne uno. La commissione è presieduta da Andrea Raschèr, avvocato ed ex funzionario del ministero della Cultura svizzero>, specializzato in arte saccheggiata che s'è impegnato a valutare su standard internazionali e considerando anche i Principi di Washington del 1998 sull'arte confiscata dai nazisti. \nPer Bettina Stefanini, con questo gesto la Fondazione costituita a nome del padre intende \"fare un atto di coraggio e parlare di cose di cui in genere non si parla>” e “se indaghiamo sulla provenienza e la proprietà delle opere, allora rafforziamo anche il discorso sulla sicurezza dei musei\". \nLa ricerca sulla loro provenienza sarà pubblicata sul sito web della Fondazione. Finora i ricercatori hanno condotto una revisione preliminare sulle opere ritenute con tutta probabilità esser state sottratte ai loro legittimi proprietari e vendute in seguito alla loro persecuzione. Nel frattempo, la revisione ha messo in chiaro che 6 su 93 sono le opere su cui si sono concentrati i sospetti di una possibile appropriazione indebita. Ma per fugare tutti i dubbi è necessario un esame più approfondito. Da parte sua, la Fondazione Stefanini non ha ancora diffuso l'elenco delle singole opere.&nbsp; \nLa commissione è composta da 80 persone chiamate a inventariare, fotografare e imballare 85.000 articoli della collezione>. A ogni oggetto è stato assegnato un codice Qr per garantire che siano facilmente identificabili. Tuttavia, più di 20 mila opere devono ancora esser inventariate. Tra queste, oggetti come delle case delle bambole, dei sarcofagi, giradischi storici, un piccolo circo, lettere, fotografie e la scrivania in mogano su cui il presidente John F. Kennedy firmò nel 1963 un divieto parziale ai test nucleari. Oltre allo spazzolino da denti placcato in oro di Napoleone, con il suo stemma inciso sopra.",
        "ranked": 10,
        "placed": "Esteri",
        "epoch": 1675964724.76837,
        "language": "IT",
        "source": "AGI"
    }
]
