[
    {
        "title": "In Francia è record di delfini spiaggiati ",
        "date_raw": "Mon, 27 Feb 2023 11:34:46 GMT",
        "date": "2023-02-27",
        "url": "https://www.agi.it/estero/rss",
        "news_url": "https://www.agi.it/estero/news/2023-02-27/delfini-spiaggiati-record-francia-20281914/",
        "subtitle": "",
        "content": "AGI - Le coste atlantiche della Francia hanno registrato un nuovo triste record di delfini spiaggiati. Ma per gli animalisti quello che vediamo è solo la punta dell'iceberg di un massacro di delfini che da anni viene perpetrato dalla pesca nelle aree a rischio. E il tempo per salvare la popolazione di mammiferi nelle acque francesi sta scadendo. \nGli scienziati dell'osservatorio Pelagis per i mammiferi e gli uccelli marini, collegato all'Università di La Rochelle, hanno contato 370 delfini morti trovati lungo il Golfo di Guascogna tra il primo dicembre e il 25 gennaio. \n\"Senza alcun dubbio, la principale causa di morte osservata nei delfini comuni trovati in spiaggia durante l'inverno è la rete da pesca>. I delfini restano&nbsp;impigliati nelle reti. E questo accade dagli anni '90\", ha riferito Pelagis. \nA dare l'ultimo allarme è il gruppo per la conservazione dell'ambiente marino Sea Shepherd France che ha pubblicato delle foto che mostrano il corpo di un delfino mutilato>, spiaggiato su una spiaggia francese a Sables d'Olonne. \"Questo è il volto peggiore della pesca: nessun rispetto per i vivi, nessun amore per il mare che li sostiene. A coloro che hanno atrocemente mutilato questo delfino non dovrebbe mai essere permesso di pescare di nuovo\", ha dichiarato l'organizzazione. \nL'anno scorso 669 delfini sono stati trovati sulle spiagge francesi, perlopiù&nbsp;da metà dicembre all'inizio di aprile, durante la stagione di pesca del nasello e della spigola. \"La maggior parte dei delfini catturati e liberati annegano in mare e i loro corpi affondano\", ha dichiarato Lamya Essemlali, presidente di Sea Shepherd Francia. \nLa soluzione è semplice: \"Chiudere con urgenza alcune zone ai pescherecci in determinati periodi>. Continuiamo a chiederlo, ma la lobby della pesca è potente in Francia e il governo si rifiuta>. È estremamente frustrante. L'unica cosa che possiamo fare è mostrare i delfini morti e mutilati alla popolazione locale e alla stampa e far capire alla gente cosa sta succedendo\". \nSea Shepherd France, che stima che il vero tasso di mortalità dei delfini al largo della costa occidentale potrebbe essere di 11.000 esemplari su una popolazione di 180.000-200.000, ha recentemente lanciato per il sesto anno consecutivo l'Operazione Dolphin Bycatch per seguire e monitorare i pescherecci nella zona. Gli operatori stanno filmando i delfini catturati nelle reti per sensibilizzare l'opinione pubblica sulle uccisioni. \n\"Ricordiamo allo Stato, che è impegnato a proteggere i mammiferi marini, e ai pescatori responsabili di questi massacri, che la vita marina non appartiene a loro e che la sopravvivenza di tutti noi e delle generazioni future dipende dalla nostra capacità di preservarla\", ha osservato l'organizzazione in un comunicato. \nIl Consiglio Internazionale per l'Esplorazione del Mare, che coordina la ricerca sull'ambiente marino dell'Atlantico nord-orientale, ha anche sollecitato il governo francese a ordinare la sospensione di alcune pratiche di pesca non selettiva - una misura fortemente osteggiata dai pescatori. \nEssemlali ha aggiunto: \"Il nostro obiettivo non è fermare tutta la pesca, ma solo in alcune zone e per un periodo particolare>, e far sì che i pescatori ricevano una compensazione finanziaria per non pescare nelle zone chiuse. Questa è la soluzione più urgente”. \nA medio termine, ha continuato, “abbiamo bisogno di una revisione completa dei metodi di pesca per garantire che siano il più selettivi possibile. Il governo ha la responsabilità di proteggere le specie in pericolo. Non gli chiediamo di essere gentile con i delfini, ma di rispettare la legge\". \n\"La minaccia è reale e attuale. Nel momento in cui vedremo un calo significativo della popolazione di delfini sarà già troppo tardi e gli scienziati ci dicono che ne stanno già vedendo i segni. La situazione non può continuare. È insostenibile e non abbiamo più tempo\".",
        "ranked": 1,
        "placed": "Esteri",
        "epoch": 1677502824.0119677,
        "language": "IT",
        "source": "AGI"
    },
    {
        "title": "Cancellato il lancio del razzo Falcon 9 di SpaceX",
        "date_raw": "Mon, 27 Feb 2023 08:24:24 GMT",
        "date": "2023-02-27",
        "url": "https://www.agi.it/estero/rss",
        "news_url": "https://www.agi.it/estero/news/2023-02-27/cancellato-lancio-razzo-falcon-9-di-spacex-20278770/",
        "subtitle": "",
        "content": "AGI -&nbsp; Il lancio dal Kennedy Space Center in Florida del razzo Falcon 9 di SpaceX, con la navicella Endeavour che trasporterà sulla Stazione spaziale internazionale 4 astronauti è stato cancellato. Il conto alla rovescia era partito poche ore fa, e puntava a far partire il razzo alle 7h45 ora italiana. \"Il lancio di oggi è stato cancellato a causa di un problema con i sistemi di terra\", ha comunicato la Nasa, che riprogrammerà a breve una nuova data e ora di lancio. \nDragon 6 è il sesto volo di rotazione dell'equipaggio di una navicella Dragon, con a bordo gli astronauti della NASA Stephen Bowen e Warren \"Woody\" Hoburg, che svolgeranno rispettivamente il ruolo di comandante e pilota della navicella, l'astronauta degli Emirati Arabi Uniti Sultan Alneyadi e il cosmonauta di Roscosmos Andrey Fedyaev, che saranno gli specialisti della missione.&nbsp;",
        "ranked": 2,
        "placed": "Esteri",
        "epoch": 1677502824.0119703,
        "language": "IT",
        "source": "AGI"
    },
    {
        "title": "Nuovi licenziamenti a Twitter, Elon Musk taglia 200 dipendenti nel weekend",
        "date_raw": "Mon, 27 Feb 2023 07:52:15 GMT",
        "date": "2023-02-27",
        "url": "https://www.agi.it/estero/rss",
        "news_url": "https://www.agi.it/estero/news/2023-02-27/nuovi-licenziamenti-a-twitter-elon-musk-taglia-200-dipendenti-nel-weekend-20278926/",
        "subtitle": "",
        "content": "AGI - Twitter ha effettuato un nuovo round di licenziamenti durante il fine settimana: lo riporta il Wall Street Journal citando persone che hanno familiarità con la questione. Anche il 'New York Times', che cita tre persone a conoscenza della situazione, parla del taglio di almeno 200 dipendenti, circa il 10% dell'attuale forza lavoro dell'azienda. I tagli hanno colpito product manager, data scientist e ingegneri che lavoravano al machine learning e all'affidabilità del sito. \nSi tratta dell'ultima tra le migliaia di riduzioni di personale sotto il nuovo proprietario Elon Musk. Musk ha portato avanti cambiamenti radicali alla piattaforma, tra cui la riduzione dei costi, il rilascio di nuove funzionalità e la modifica delle politiche di moderazione dei contenuti.&nbsp;",
        "ranked": 3,
        "placed": "Esteri",
        "epoch": 1677502824.0119722,
        "language": "IT",
        "source": "AGI"
    },
    {
        "title": "Zelensky ha silurato il comandante delle forze di Kiev in Donbass",
        "date_raw": "Mon, 27 Feb 2023 07:17:43 GMT",
        "date": "2023-02-27",
        "url": "https://www.agi.it/estero/rss",
        "news_url": "https://www.agi.it/estero/news/2023-02-27/ucraina-zelensky-ha-silurato-comandante-forze-kiev-in-donbass-20278645/",
        "subtitle": "",
        "content": "AGI - Con un decreto presidenziale datato 26 febbraio, Volodymyr Zelensky ha licenziato il capo delle forze militari congiunte, attive nel Donbass, Eduard Moskalov. Il decreto è stato pubblicato sul sito della presidenza ucraina senza ulteriori dettagli. Moskalov era stato nominato comandante dell'operazione delle forze congiunte nel marzo dello scorso anno, poco dopo l'inizio dell'invasione russa. L'ipotesi è che la rimozione del generale sia collegata ai casi di corruzione emersi nell'amministrazione militare ucraina, che hanno già condotto a una serie di sostituzioni.",
        "ranked": 4,
        "placed": "Esteri",
        "epoch": 1677502824.0119731,
        "language": "IT",
        "source": "AGI"
    },
    {
        "title": "In NordCorea manca il cibo, Kim convoca il partito",
        "date_raw": "Mon, 27 Feb 2023 06:59:00 GMT",
        "date": "2023-02-27",
        "url": "https://www.agi.it/estero/rss",
        "news_url": "https://www.agi.it/estero/news/2023-02-27/nordcorea-grave-carenza-ciibo-kim-convoca-riunione-partito-20278442/",
        "subtitle": "",
        "content": "AGI -&nbsp; Il leader nordcoreano Kim Jong Un ha aperto una riunione di partito per discutere dello sviluppo agricolo, a seguito di un rapporto sulla \"grave\" carenza di cibo nel Paese isolato. Lo riferiscono i media statali. Normalmente queste riunioni vengono convocate solo una o due volte all'anno, ma la plenaria arriva a soli due mesi da una precedente, anch'essa incentrata su questioni agricole. \nL'insolita frequenza delle riunioni incentrate sull'agricoltura ha alimentato le speculazioni sul fatto che in Corea del Nord potrebbero esserci gravi carenze alimentari. Stando all'agenzia ufficiale Korean Central News Agency, Kim ieri ha presieduto l'apertura di una riunione plenaria degli alti funzionari del partito al potere per \"analizzare e rivedere... il programma per la rivoluzione rurale nella nuova era e decidere i compiti importanti immediati e i compiti urgenti\". \nI partecipanti hanno \"approvato all'unanimità&nbsp;&nbsp;i punti all'ordine del giorno e hanno discusso\" sull'argomento, ha dichiarato la KCNA senza fornire ulteriori dettagli. Il ministero dell'Unificazione della Corea del Sud ha riferito che nel Nord ci sono stati casi di morte per fame: \"Riteniamo che la carenza di cibo sia grave\", ha dichiarato la scorsa settimana il portavoce del ministero Koo Byoung-sam, aggiungendo che Pyongyang sembra aver richiesto aiuti alimentari al Programma alimentare mondiale. \nUn'analisi dei prezzi del riso e del mais a livello globale e in Corea del Nord mostra una divergenza \"significativa\" dei prezzi dall'inizio del 2021, il che significa che il cibo è molto pi' costoso nel Nord, \"segnalando un crollo\" dell'offerta.&nbsp;",
        "ranked": 5,
        "placed": "Esteri",
        "epoch": 1677502824.0119743,
        "language": "IT",
        "source": "AGI"
    },
    {
        "title": "Petrolio, la Russia interrompe le forniture alla Polonia ",
        "date_raw": "Sat, 25 Feb 2023 18:21:50 GMT",
        "date": "2023-02-25",
        "url": "https://www.agi.it/estero/rss",
        "news_url": "https://www.agi.it/estero/news/2023-02-25/petrolio-pkn-orlen-russia-interrompe-forniture-a-polonia-20262935/",
        "subtitle": "",
        "content": "AGI - La Russia ha interrotto la fornitura di petrolio alla Polonia attraverso l'oleodotto Druzhba. Lo riferisce il gruppo polacco Pkn Orlen operante nel settore del petrolio e della rivendita di carburanti. Da febbraio, dopo la scadenza del contratto con la russa Rosneft, Orlen si rifornisce di petrolio grazie a un accordo con la russa Tatneft. \nL'oleaodotto Druzhba è stato esentato dalle sanzioni che l'Unione Europea ha imposto alla Russia in seguito alla sua invasione su larga scala dell'Ucraina. \nL'oleodotto, che fornisce petrolio alla Polonia e alla Germania, oltre che all'Ungheria, alla Repubblica Ceca e alla Slovacchia, è stato escluso dalle sanzioni per aiutare i Paesi con opzioni limitate per forniture alternative. Il gigante petrolifero polacco ha annunciato che la Russia ha interrotto le consegne di petrolio attraverso l'oleodotto Druzhba in base all'ultimo contratto in vigore, che copriva circa il 10% del fabbisogno di Orlen. \n\"Le consegne attraverso l'oleodotto Druzhba alla Polonia sono state interrotte dalla parte russa\", ha dichiarato il gruppo polacco in una dichiarazione all'Afp.&nbsp;",
        "ranked": 6,
        "placed": "Esteri",
        "epoch": 1677502824.0119755,
        "language": "IT",
        "source": "AGI"
    },
    {
        "title": "Zelensky, Putin sarà ucciso da qualcuno della sua cerchia",
        "date_raw": "Sat, 25 Feb 2023 17:18:16 GMT",
        "date": "2023-02-25",
        "url": "https://www.agi.it/estero/rss",
        "news_url": "https://www.agi.it/estero/news/2023-02-25/zelensky-putin-sara-ucciso-da-qualcuno-della-sua-cerchia-20262021/",
        "subtitle": "",
        "content": "AGI - Il presidente russo, Vladimir Putin, sarà assassinato da qualcuno della sua cerchia ristretta. È la previsione del presidente ucraino, Volodymyr Zelensky, al giornalista Dmytro Komarov, che ha realizzato un documentario a un anno dall'invasione russa dell'Ucraina. \"Ci sarà sicuramente un momento in cui la fragilità del regime di Putin si farà sentire all'interno della Russia. I predatori mangeranno il predatore. Troveranno un motivo per uccidere l'assassino, ma avranno bisogno di una ragione\", ha detto Zelensky.&nbsp;",
        "ranked": 7,
        "placed": "Esteri",
        "epoch": 1677502824.0119767,
        "language": "IT",
        "source": "AGI"
    },
    {
        "title": "Nigeria al voto, le operazioni vanno a rilento e scoppia la rabbia ",
        "date_raw": "Sat, 25 Feb 2023 13:00:10 GMT",
        "date": "2023-02-25",
        "url": "https://www.agi.it/estero/rss",
        "news_url": "https://www.agi.it/estero/news/2023-02-24/nigeria-domani-al-voto-clima-di-violenza-e-crisi-20245347/",
        "subtitle": "",
        "content": "AGI -&nbsp; La Nigeria va alle urne per eleggere il nuovo capo dello Stato. Sono molti gli analisti che lo definiscono il giorno della verità. La sfida è importante e tutti si augurano che la violenza non prevalga sul voto>, anche se i timori sono forti. Il paese, negli ultimi anni, ha perso molto del suo slancio che lo ha fatto diventare una delle maggiori economie del continente. Ora deve fare i conti con tutti i problemi irrisolti, e in molti casi, a cui non si è voluto mettere mano da parte dei governanti che si sono succeduti in questi ultimi anni.&nbsp; \nIntanto oggi a Lagos,&nbsp; i funzionari della Commissione elettorale nazionale indipendente (Inec) non si sono ancora presentati ai seggi. La maggior parte degli elettori in coda, come riporta la Bbc, sostiene di essere arrivato all'orario preciso di apertura del voto, alle 8, ma alle 12.40 ancora nessuno degli scrutatori era arrivato>. Nonostante l'entusiasmo diffuso tra la popolazione per il voto, ci sono stati problemi tecnici in diverse zone. I funzionari della Commissione elettorale si sono presentati con ore di ritardo in diversi seggi e in altri ancora non sono arrivati. Ci sono, inoltre, notizie secondo cui le impronte digitali e la tecnologia di riconoscimento facciale utilizzate per accreditare gli elettori non hanno funzionato in diversi seggi. A Lagos, una roccaforte del partito Apc al potere, ci sono state segnalazioni di violenza e tensione. Il voto dovrebbe terminare alle 14:30, sebbene chiunque si sia messo in coda prima di quell'ora sara' autorizzato a votare, il che potrebbe significare milioni di persone \nLa prima economia del continente deve fare i conti con un calo del Prodotto interno lordo senza precedenti, >gli analisti prevedono che solo quest'anno si potrà assistere ad una ripresa, con un Pil al 3%, grazie alla crescente domanda petrolifera globale. La guerra in Ucraina e la progressiva diversificazione degli approvvigionamenti dal gas e dal petrolio russo potrebbero far crescere la domanda di questi prodotti che arrivano dal continente. \nMa, occorre segnalarlo, tutto ciò non risolve i problemi di un paese dove 133 milioni di persone, pari al 63% della popolazione, soffre la povertà e 91 milioni di questi vive in condizioni di povertà estrema - secondo l'ufficio di Statistica Nazionale - la maggior parte dei quali sono giovani.&nbsp; \n<h2>La crescita vorticosa tra il 2000 e il 2014</h2> \nLa Nigeria è cresciuta tra il 2000 e il 2014> a un tasso medio annuo del 7,7%, ma negli anni seguenti, proprio per il calo del prezzo del petrolio, ha subito un rallentamento che ha rasentato la recessione. Il nodo critico principale è la mancata diversificazione dell'economia fondata, per la gran parte del Pil, proprio sulle esportazioni dei prodotti petroliferi. \nE, nonostante la Nigeria sia il principale produttore di greggio dell'Africa Subsahariana, importa l'80% del suo fabbisogno di carburante. Sono stati pochi, e spesso insignificanti, gli investimenti nel sociale e nelle infrastrutture e per fare quelle necessarie occorrerebbe investire circa 3mila miliardi di dollari da qui al 2050. Una cifra enorme. \nLa pandemia e ora la guerra in Ucraina hanno ulteriormente aggravato la situazione. La scarsità dei prodotti di prima necessità e la crescita dei prezzi ha portato, alla fine del 2022, a una inflazione superiore al 21%. Insostenibile per la stragrande maggioranza della popolazione. La disoccupazione è arrivata al 33,3% nel 2022, dieci punti in più rispetto al 2018. A tutto ciò si aggiunge una corruzione profondamente radicata, si può dire endemica. Ma non solo. Non passa settimana, non passa giorno, senza che vi siano attacchi, azioni da parte di gruppi criminali, jihadisti o separatisti che siano e che tentano di piegare e gettare nel caos il gigante dell'Africa occidentale, uno dei paesi più dinamici del continente. \nL'ex generale golpista Muhammadu Buhari, eletto democraticamente nel 2015 e nel 2019 per porre fine all'insicurezza, non si ripresenta alle presidenziali dopo due mandati segnati da un aumento della violenza, in particolare nella sua regione natale, il nord-ovest. Nel nord del paese la situazione è terribile: se il presidente Buhari e il suo esercito sono riusciti a riconquistare alcuni territori in mano ai jihadisti di Boko Haram e dello Stato islamico (Iswap), questo conflitto - dura da 13 anni e ha provocato più' di 40mila morti e 2 milioni di sfollati - è tutt'altro che finito. \nLa situazione si è ulteriormente aggravata e negli ultimi anni si è aperto un nuovo fronte: nel nord-ovest e nel centro bande criminali, che usano ad arte un conflitto mai sopito tra pastori e contadini, operano impunemente nelle zone rurali, attaccando villaggi ma, anche cittadini che transitano sulle strade di queste regioni. Il quadro economico è desolante, la situazione securitaria è allarmante. \nE i candidati alle presidenziali nigeriane dovranno misurarsi con questi problemi. Le elezioni di domani, dunque, si preannunciano molto serrate tra i tre candidati principali: Bola Tinubu del partito al governo (Apc), Atiku Abubakar del principale partito di opposizione (Pdp) e Peter Obi, l'outsider visto come il candidato dei giovani (Lp). \n<h2>I candidati promettono di far cessare la violenza&nbsp;</h2> \nI tre promettono di farla finita con la violenza e il terrorismo, lo stesso mantra del presidente uscente Buhari, obiettivo, però, che non è riuscito a raggiungere. Ma la minaccia di violenze diffuse pesa anche sullo svolgimento dello scrutinio, durante il quale sono chiamati alle urne circa 94 milioni di elettori, per eleggere il presidente, i deputati e i senatori. Gli analisti, inoltre, pongono molta attenzione sul dopo voto, \"i gruppi criminali fanno crescere il rischio di proteste post elettorali che potrebbero anche intensificarsi\", secondo il think tank International Crisis Group (Icg). \nSecondo il gruppo di osservazione elettorale Yiaga Africa, lo svolgimento delle elezioni è compromesso in sei stati e 14 distretti locali, a causa dell'insicurezza o della presenza di gruppi armati. Per il think tank Icg, \"le prospettive post-elettorali sono fosche\". In Nigeria i risultati sono quasi sempre stati contestati, e il rischio di violenze, in questa occasione, è ancora più grande perchè il paese potrebbe essere chiamato, per la prima volta nella sua storia, a un secondo turno per il ballottaggio se nessuno dei candidati dovesse essere eletto al primo turno, allungando, cosi', il periodo elettorale e con esso il rischio di violenze e disordini.&nbsp;",
        "ranked": 8,
        "placed": "Esteri",
        "epoch": 1677502824.0119777,
        "language": "IT",
        "source": "AGI"
    },
    {
        "title": "L'Albania punta sul turismo di alto livello",
        "date_raw": "Sat, 25 Feb 2023 11:08:56 GMT",
        "date": "2023-02-25",
        "url": "https://www.agi.it/estero/rss",
        "news_url": "https://www.agi.it/estero/news/2023-02-25/albania-punta-turismo-alto-livello-20258041/",
        "subtitle": "",
        "content": "AGI - L'Albania, destinazione europea in rapida crescita, si concentrerà sul turismo alternativo >piuttosto che su quello di massa, in una mossa che i funzionari governativi sperano possa aiutarla a distinguersi dai concorrenti. Il minuscolo stato balcanico, un tempo ermeticamente chiuso al mondo esterno, è salito di popolarità grazie a una reputazione che lo vede sempre più alla moda ed esotico. In un lungo articolo, the Guardian >ricorda che l'anno scorso ha attirato 7,5 milioni di visitatori>, più del doppio della sua popolazione e in aumento rispetto al record di 6,4 milioni del 2019. \n\"È un altro Paese rispetto a 10 anni fa\", afferma al quotidiano l ministro albanese del Turismo e dell'Ambiente, Mirela Kumbaro, sottolineando che la nazione ha più che recuperato le perdite subite dopo la pandemia da&nbsp;Covid-19. \"Le cose stanno cambiando così rapidamente. - ha aggiunto - e l'Albania del 2023 è piena di energia positiva\". \nSi prevede che la ripresa dei viaggi si intensificherà grazie alla domanda repressa dopo la pandemia e all'attrattiva di una destinazione a corto raggio che offre un incredibile rapporto qualità-prezzo>.&nbsp; Kumbaro ha fatto sapere che l'aumento degli arrivi non farà parte della strategia turistica del&nbsp;futuro. Al contrario, si sta pensando di diversificare un settore considerato fondamentale per la crescita economica dell'Albania. \nAllontanandosi dal modello tradizionale di sole e mare offerto dai suoi vicini mediterranei, i funzionari vogliono rilanciare l'Albania come destinazione di fascia alta \"di qualità\", rivolgendosi a nuovi mercati. \"Abbiamo commesso alcuni errori negli anni '90\", ha dichiarato al Guardian>, riferendosi alla turbolenta transizione dalla dittatura stalinista alla democrazia. \"Non si può imparare senza commettere errori: fanno parte del processo\". \n\"In qualità di ministro del Turismo e dell'Ambiente, - ha detto - posso essere orgogliosa del fatto che abbiamo 7,5 milioni di turisti ma, a essere sincera, non chiedo di più. Chiedo qualità, che le persone si fermino più a lungo della media di tre o quattro notti e che vengano tutto l'anno. Le spiagge non sono uniche. Ciò che è unico [del Paese] è la verginità, l'incontaminazione, la scoperta>\".&nbsp; \nPer questo motivo, non saranno promosse le vacanze in spiaggia, ma l'agriturismo e l'ecoturismo>, entrambi più equamente distribuiti e basati sulla spettacolare diversità del paesaggio albanese, fatto di montagne, foreste e coste. \n\"Vogliamo un turismo rispettoso dell'ambiente, responsabile e sostenibile. Non vogliamo un turismo concentrato solo in alcune aree, ma un turismo che si concentri sul patrimonio culturale, sulla gastronomia, sull'escursionismo, sul rafting, sulla natura... ci sono così tante piccole fattorie in cui le persone possono andare e godersi tutto questo\". \nIl fiume Vjosa, ad esempio,&nbsp;è spesso descritto come \"l'ultimo fiume selvaggio d'Europa\" e l'entroterra dell'Albania e la regione alpina settentrionale, dove si trovano le Montagne Maledette, offrono un potenziale ineguagliabile per lo sviluppo di questo tipo di turismo. \nIl Vjosa, che dalla sua sorgente in Grecia attraversa il Paese senza argini e senza ostacoli, e lungo 273 chilometri, è l'emblema del paradiso ambientale e per questo si punta a far sì che l'intero bacino diventi&nbsp;una \"riserva della biosfera dell'Unesco>\".&nbsp; \nSotto il regime, ricorda il Ministro, il turismo era&nbsp;strettamente controllato da Albturist, l'agenzia turistica statale incaricata di sviluppare il settore dopo la morte di Hoxha nel 1985. \"Ogni anno venivano in visita solo circa 200 persone con tour in autobus molto ben organizzati\", ricord. \"Appartenevano ad 'associazioni di amicizia' [comuniste]. Ma anche allora l'Albturist era controllato dalla polizia segreta del Sigurimi\". \nLe macchine fotografiche erano proibite, così come le minigonne e le barbe>: gli uomini che entravano in Albania quando Hoxha era vivo erano costretti a radersi il mento alla frontiera e a farsi tagliare i capelli ritenuti troppo lunghi. \nPiù tardi, quando lo Stato iniziò ad aprirsi, iniziarono i viaggi in autobus da Atene, per lo più per i greci con parenti che vivevano nelle comunità minoritarie del sud. Altri turisti erano ammessi, ma sottoposti a rigorosi controlli prima della concessione dei visti. \nI tour si spingevano solo fino a Tirana, la capitale>, dove i visitatori alloggiavano in squallidi alberghi di epoca sovietica con personale che passava biglietti disperati sotto i piatti mentre serviva ai tavoli. Peraltro i&nbsp;viaggi più a nord, negli altipiani poveri e sporchi, erano vietati>.&nbsp; \nOra potrebbe esserci una vera rinascita del Paese.",
        "ranked": 9,
        "placed": "Esteri",
        "epoch": 1677502824.0119793,
        "language": "IT",
        "source": "AGI"
    },
    {
        "title": "Il monito degli Usa a Pechino: \"Se fornirà armi alla Russia risponderemo\"",
        "date_raw": "Sat, 25 Feb 2023 07:06:35 GMT",
        "date": "2023-02-25",
        "url": "https://www.agi.it/estero/rss",
        "news_url": "https://www.agi.it/estero/news/2023-02-25/ucraina-biden-se-cina-dara-armi-alla-russia-risponderemo-20254561/",
        "subtitle": "",
        "content": "AGI&nbsp;- Gli Stati Uniti \"risponderebbero\" se la Cina dovesse fornire alla Russia armi letali nella guerra contro l'Ucraina. Lo ha detto in un'intervista alla ABC il presidente degli Stati Uniti Joe Biden. Il presidente ha anche detto che anche se ha affermato di non \"prevedere\" che la Cina lo faccia, nonostante gli avvertimenti dell'intelligence, la Cina potrebbe prendere in considerazione la mossa. \n\"Non prevedo una grande iniziativa da parte della Cina per fornire armi alla Russia>\", ha detto Biden. Incalzato dal giornalista sull'ipotesi che Pechino possa oltrepassare il limite, fornendo armi alla Russia, Biden ha insistito sul fatto che gli Stati Uniti \"avrebbero risposto\" e ha fatto riferimento alle sanzioni che altri paesi hanno ricevuto dopo aver sostenuto la Russia.&nbsp; \nBiden&nbsp;ha poi respinto il piano di pace proposto dalla Cina per una soluzione della guerra in Ucraina, suggerendo che la sua attuazione avvantaggerebbe solo la Russia>. \"Se Putin lo applaude come potrebbe ritenersi buono?\", ha commentato Biden in un'intervista con Abc News. \"Non ho visto nulla nel piano che indichi che ci sia qualcosa che sarebbe vantaggioso per chiunque non sia la Russia\", ha detto il presidente Usa.<br> Al di là delle critiche specifiche al documento avanzato da Pechino, Biden ha respinto apertamente l'idea che la Cina negoziasse la pace durante la guerra, definendola irrazionale. \"L'idea che la Cina negozierà&nbsp;l'esito di una guerra totalmente ingiusta per l'Ucraina è&nbsp;totalmente irrazionale>\", ha detto Biden",
        "ranked": 10,
        "placed": "Esteri",
        "epoch": 1677502824.0119805,
        "language": "IT",
        "source": "AGI"
    }
]
