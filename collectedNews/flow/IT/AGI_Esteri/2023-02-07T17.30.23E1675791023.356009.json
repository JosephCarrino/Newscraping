[
    {
        "title": "Sisma in Turchia e Siria, oltre 5000 i morti. Il dramma e la devastazione",
        "date_raw": "Tue, 07 Feb 2023 16:17:59 GMT",
        "date": "2023-02-07",
        "url": "https://www.agi.it/estero/rss",
        "news_url": "https://www.agi.it/estero/news/2023-02-06/terremoto-in-turchia-e-siria-decine-di-vittime-19968542/",
        "subtitle": "",
        "content": "AGI - Sale ancora il numero delle vittime delle scosse di terremoto in Turchia e Siria. Il bilancio, purtroppo&nbsp;ancora provvisorio, supera i 5000 morti con 3.549 decessi nel primo paese e 1.712 nel secondo.&nbsp;Cifre destinate inevitabilmente a salire, mentre si scava tra le macerie alla ricerca di sopravvissuti.&nbsp; Ieri la Turchia è stata colpita da due scosse di terremoto di grado 7,7 e 7,6 nella provincia di Kahramanmaras e altre due scosse di grado 6,6 e 6,5 nella provincia di Gaziantep, nel sud est del Paese. A<br> <br> Per&nbsp;Catherine Smallwood, responsabile delle emergenze per l'Europa dell'Organizzazione Mondiale della Sanità&nbsp;>i morti potrebbero arrivare finanche a 20 mila. Questo perché, come ha spiegato ad AFP, \"c'è&nbsp;sempre la possibilità che si verifichino altri crolli. Purtroppo - ha osservato -&nbsp;con i terremoti si verifica sempre la stessa cosa: i rapporti iniziali sul numero di persone morte o ferite aumentano in modo significativo >nella settimana successiva\".&nbsp; \nIl presidente Recep Tayyip Erdogan ha dichiarato 7 giorni di lutto nazionale e le scuole di tutto il Paese rimarranno chiuse fino al prossimo 13 febbraio. Due terremoti, quattro scosse di grado compreso tra 6,4 e 7,7 hanno fatto tremare dieci diverse città >in quello che Erdogan ha definito \"il terremoto più disastroso dal 1938\". \nUn sisma che è subito entrato nella sinistra classifica dei 10 terremoti più letali che hanno colpito la Turchia dal 1930 a oggi. Il Paese è attraversato da due faglie, la anatolica e la africana, a nord e a sud, generate dalla spaccatura della placca arabica che coincide con il sud est del Paese. \n&nbsp; \nHatay, Gaziantep, Kilis, Urfa, Adiyaman, Osmaniye, Malatya, Kahramanmaras, Adana, Diyarbakir sono le principali città che oggi contano i morti e si trovano dinanzi al conto dei danni e di migliaia di palazzi già abbattuti perché sul punto di crollare. \nImmediatamente scattata la macchina dei soccorsi, organizzatissima in Turchia con la protezione civile AFAD purtroppo non nuova a questo tipo d'interventi.La stessa Afad ha comunicato che la prima scossa, di magnitudo 7,7, ha colpito alle 4:17 del mattino (Roma +2), epicentro a Pazarcik, nella provincia di Kahramanmaras, alla profondità di 7 km. \nLa seconda scossa ha colpito Gaziantep pochi minuti dopo, magnitudo 6,4, seguita da un terzo movimento tellurico di grado 6.5. Una scossa di grado 7.5 ha fatto tremare di nuovo la provincia di Kahramanmaras 7 ore dopo, picco di uno sciame sismico che ha fatto registrare più di 150 scosse \nScosse avvertite in Iraq, Libano, Cipro ed Egitto e che in Siria hanno fatto registrare almeno mille morti.<br> Erdogan è arrivato con un volo da Istanbul presso la sede della presidenza dell'Afad, dove ha assunto il coordinamento delle operazioni.&nbsp; \nL'ultimo intervento per un terremoto in una zona densamente popolata fu a Smirne nel 2021. La città della costa egea fu colpita da un sisma di grado 6,6 che fece 117 vittime. \nStavolta però&nbsp;la Turchia si trova dinanzi a una catastrofe di portata ben diversa e l'organizzatissima macchina dell'Afad, che ha estratto più di 6 mila persone nella giornata di oggi, potrebbe non bastare.<br> Erdogan ha specificato di aver ricevuto proposte di aiuto da 45 Paesi al di fuori della Nato e dell'Unione Europea. \n<img alt=\"\" src=\"https://images.agi.it/pictures/agi/agi/2023/02/06/115304441-c8fe37a6-c51e-4757-9bf8-135083c3fbdd.jpg\"> \nLa Germania è stata la prima a offrire aiuto, ma non sono mancati all'appello gli eterni amici-nemici della Grecia, così&nbsp;come è arrivata la telefonata del presidente francese Emmanuel Macron, i cui rapporti con Erdogan sono spesso problematici e del presidente israeliano Isaac Herzog, con cui invece Erdogan ha ricucito nel corso del 2022. \nSopratutto però&nbsp;non sono mancate le telefonate del presidente ucraino Volodimir Zelensky e del leader russo Vladimir Putin. Inevitabile che un certo coordinamento scatti proprio tra Russia e Turchia. \nIl sisma ha infatti generato una catastrofe che riguarda il confine tra Siria e Turchia, la stessa area rispetto a cui Erdogan e Putin hanno raggiunto diverse intese negli ultimi anni, un territorio in cui giacciono due enclave sotto il controllo di Ankara. \nLa Croce Rossa turca gestisce anche dei campi profughi e ospedali nella provincia del nord ovest siriano di Idlib. Mosca è da anni essenziale per mantenere in piedi il regime di Damasco e ha già&nbsp;inviato squadre di soccorso e aiuti in Siria e l'intervento russo sarà&nbsp;probabilmente coordinato con quello turco. \nIntanto, si è appreso che una ventina di presunti combattenti dello Stato Islamico (Isis) >sono fuggiti dalla prigione militare di Rajo, situata vicino al confine turco della Siria nord-occidentale, durante&nbsp;un ammutinamento a seguito del terremoto.",
        "ranked": 1,
        "placed": "Esteri",
        "epoch": 1675787424.02069,
        "language": "IT",
        "source": "AGI"
    },
    {
        "title": "In 25 anni i terremoti in Turchia hanno causato 25mila vittime",
        "date_raw": "Tue, 07 Feb 2023 15:42:45 GMT",
        "date": "2023-02-07",
        "url": "https://www.agi.it/estero/rss",
        "news_url": "https://www.agi.it/estero/news/2023-02-07/terremoto-turchia-25-mila-morti-in-25-anni-19996136/",
        "subtitle": "",
        "content": "AGI - Due terremoti, quattro scosse di magnitudo compresa tra 6.4 e 7.7 hanno fatto tremare ieri 10 diverse città della Turchia. Una catastrofe che il presidente turco, Recep Tayyip Erdogan, ha definito \"il terremoto più disastroso dal 1938\". Allora l'epicentro fu a Erzincan, nel Nord-Est, e nonostante si trattasse di un'area non densamente popolata la magnitudo, stimata in grado 7.8, fece 32.968 vittime. \nLa repubblica turca era stata fondata solo nel 1923 e la tragedia di Erzincan non fu il primo sisma a scuotere un Paese che già nel 1930 aveva contato oltre 2.500 morti, causati da un terremoto nella provincia di Hakkari, nel Sud-Est al confine con l'Iraq. \nÈ la durissima realtà di un Paese ad elevato rischio sismico: la Turchia è attraversata da due faglie, la anatolica e la africana, a nord e a sud, generate dalla spaccatura della placca arabica che giace nel sud est del Paese. La faglia anatolica interessa inoltre tutta la costa del Paese, rendendo altamente sismiche sia le città del Mar Egeo che del Mar Mediterraneo. \nSenza andare troppo a ritroso nel tempo basta guardare agli ultimi 25 anni per comprendere la precarietà della Turchia e la ciclicità con cui questo Paese si ritrovi a fare i conti con movimenti tellurici. Nell'agosto del 1999, un terremoto di magnitudo 7.6 ha fatto tremare per ben 45 secondi la regione del Mar di Marmara mietendo vittime anche a Istanbul. Il bilancio finale fu di 17 mila morti e 40 mila feriti. Si tratta del secondo terremoto più letale nella storia del Paese e non l'unico del 1999. \nNel novembre dello stesso anno un sisma di magnitudo 7.2 uccide 845 persone nella città di Duzce, lontana appena 100 km dall'epicentro del sisma di agosto. Nel 2003, un'altra scossa di magnitudo 6.4 colpisce la provincia di Bingol, una delle aree più povere della Turchia centro orientale. Il bilancio di 167 morti assume toni più drammatici alla luce del fatto che 83 erano bambini. \nPassano 7 anni e tanti movimenti tellurici senza danni ne' vittime, ma nel 2010 scosse che supereranno il grado 6 si abbattono su Elazig, non lontana dal sisma del 2003, facendo 42 morti. L'anno seguente, il 2011, è un anno che nella città di Van, al confine con l'Iran, non dimenticheranno. Due diversi terremoti si abbattono nella città, uno di magntudo 7.2 a fine ottobre e uno di magnitudo 5.6 a inizio novembre, per un bilancio di 644 morti e più di 4 mila feriti. \nIl terremoto del giugno 2017, a 10 km dalla città turistica di Bodrum e 16 dall'isola greca di Kos, fece appena due vittime e 480 feriti nonostante le scosse avessero raggiunto la magnitudo di 6.3. Il 2020 sarà poi ricordato come un altro anno tremendo per la Turchia. A gennaio, una scossa di magintudo 6.8 colpisce ancora Elazig dopo 10 anni mietendo 41 vittime. \nUn sisma che ha fatto tremare anche Siria, Georgia e Armenia. Solo 10 mesi dopo un altro terremoto si abbatte nell'Egeo e uccide 117 persone nella città di Smirne, una delle principali della Turchia. La Turchia è un Paese in cui città estremamente popolose punteggiano una mappa altrimenti caratterizzata da una densità abitativa bassissima; capita così che molte scosse potenti non facciano ne' vittime ne' danni. \nÈ stato il caso di una scossa di magnitudo 5.2 registrata pochi mesi fa nella provincia di Malatya, ma lontana dal centro della città e una scossa di magintudo 5.4 che ha fatto tremare il Mar Egeo pochi giorni fa e si è sentita fino a Istanbul. \nLa stessa metropoli sul Bosforo trema al pensiero di quanto accaduto in questi giorni. Istanbul siede su un tratto della falda anatolica, ha una densità abitativa tra le più alte al mondo e ha avuto uno sviluppo urbanistico che tra gli anni 80 e 90 si è basato su un'edilizia selvaggia, che assecondava la migrazione dalle aree rurali verso il centro che ha caratterizzato la demografia turca in quegli anni. I turchi ne sono consapevoli ed è per questo che la tragedia di ieri ha colpito ben oltre i confini delle regioni direttamente interessate dal sisma.l",
        "ranked": 2,
        "placed": "Esteri",
        "epoch": 1675787424.0206926,
        "language": "IT",
        "source": "AGI"
    },
    {
        "title": "Le pietre cadute di Gaziantep, imponente fortezza e terra desolata ",
        "date_raw": "Tue, 07 Feb 2023 14:23:08 GMT",
        "date": "2023-02-07",
        "url": "https://www.agi.it/estero/rss",
        "news_url": "https://www.agi.it/estero/news/2023-02-07/le-pietre-cadute-di-gaziantep-imponente-fortezza-e-terra-desolata-19994890/",
        "subtitle": "",
        "content": "AGI - \"Che radici premono, quali rami crescono/da questi resti in pietra?\". L'inevasa domanda di T.S. Eliot> incombe oggi sulla terra desolata di Gaziantep>, tra le rovine del castello dove la Natura, per l'ennesima volta e nell'ennesimo secolo, ha dimostrato all'uomo di essere più forte di lui. \nE se le pietre cadute di una fortezza, per quanto imponente, appaiono cosa irrilevante rispetto all'immane tragedia in cui hanno perso la vita tra Siria >e Turchia >migliaia di persone - un bilancio talmente pesante da risultare ancora provvisorio - assurgono al contempo a simbolo del disastro, rappresentazione di un castigo >che sbriciola in pochi minuti architetture millenarie. Oggetto fino a ieri di ammirazione, oggi reliquia dell'umana hybris. \nNacque per la guerra il castello di Gaziantep, dopo ogni guerra fu ristrutturato> e rinforzato per renderlo un bastione inespugnabile>, eppure non la guerra ha distrutto le sue mura ma un terremoto. Sfruttarono quel sito di naturale potenza strategica, e geopolitica, gli ittiti e gli assiri; la ruota della Storia, quando ci salirono i romani, lo convertì in una fortezza consacrata a Giove; quindi se ne appropriò la dinastia selgiuchide; fu poi conteso tra i cavalieri crociati e Saladino; allorché prevalsero gli ottomani, Gaziantep visse il fulgore di un impero che l'attuale Turchia aspira a replicare, almeno in termini di influenza politica, dopo avere conteso quel castello dalle mire egiziane, dall'occupazione inglese e francese. \nFu giusto cento anni fa, nel 1923, che su Gaziantep (dove un Museo raccoglie molte preziose memorie archeologiche) venne riconosciuta la sovranità turca. Che si piega, come per tutte le opere umane incluse o meno nel patrimonio Unesco, alla più prepotente sovranità della Natura al cui cospetto ciascuno è come il pastore errante nel Canto leopardiano. E ciascuno ammette che \"uso alcuno, alcun frutto/indovinar non so\" \"di tanto adoprar, di tanti moti/d'ogni celeste, ogni terrena cosa,/girando senza posa,/per tornar sempre là donde son mosse\". Nella notte tra domenica e lunedì scorso la \"silenziosa luna\", raggiunta la pienezza sul castello di Gaziantep, cominciava immutabile la fase calante su quelle che intanto erano divenute le sue macerie.&nbsp;",
        "ranked": 3,
        "placed": "Esteri",
        "epoch": 1675787424.0206938,
        "language": "IT",
        "source": "AGI"
    },
    {
        "title": "Un marinaio della Royal Navy dato per morto in guerra festeggia i 100 anni",
        "date_raw": "Tue, 07 Feb 2023 13:06:38 GMT",
        "date": "2023-02-07",
        "url": "https://www.agi.it/estero/rss",
        "news_url": "https://www.agi.it/estero/news/2023-02-07/fu-dato-per-morto-in-guerra-ma-era-vivo-i-100-anni-del-marinaio-murphy-19993690/",
        "subtitle": "",
        "content": "AGI - Un marinaio della Royal Navy>, Morrell Murphy>, dichiarato morto durante la Seconda guerra mondiale>, festeggia il suo centesimo compleanno> con la sua famiglia e una cartolina inviatagli dal re Carlo III> e dalla consorte Camilla. \nLo riferisce la Bbc riportando l'incredibile storia di vita di Murphy, miracolosamente sopravvissuto a un&nbsp;attacco tedesco alla fregata HMS Capel nel dicembre 1944 >nel Canale della Manica, nel quale morirono più di 70 membri dell'equipaggio. Quattro giorni dopo quel tragico fatto, la famiglia venne informata della sua morte e ricevette una lettera di simpatia dal re Giorgio VI. \n“Profondamente dispiaciuto di informarla che suo figlio HM Murphy è stato denunciato come disperso presumibilmente ucciso durante il servizio di guerra” recitava il telegramma prioritario datato 30 dicembre 1944, indirizzato alla madre del marinaio ma aperto dal padre. Grande fu l'incredulità dei suoi famigliari nel vederlo ritornare a casa il mese successivo, per giunta in buona salute. \nNato a Lisburn, in Irlanda del Nord, Murphy era entrato nella marina reale a soli 19 anni, proprio nel giorno della festa nazionale di St Patrick, nel 1942, pertanto in piena guerra. Durante quel tragico incidente, le autorità britanniche non si accorsero che il marinaio nord-irlandese fosse sopravvissuto, tratto in salvo da una nave Usa venne poi trasportato e ricoverato in Francia. Quando il mese successivo arrivò senza preavviso a casa dei suoi genitori,”ci sono state lacrime di gioia quando hanno aperto la porta e hanno scoperto che ero io\", ha raccontato l'uomo centenario. \"Ricordo mia sorella che correva a una cabina telefonica per dire ai miei cugini e a mio zio e mia zia che stavo bene\", ha aggiunto Murphy, ancora emozionato.<br> &nbsp; \nPer molti anni non ha voluto parlare dell'attacco con i siluri all'Hms Capel, ma recentemente è entrato nei dettagli sul sito web della stessa Royal Navy. \"Sono stato spazzato via dal ponte con i miei vestiti fatti a pezzi e gli stivali volati via> – ha testimoniato – Quando sono caduto in mare e sono tornato in me sono riuscito a nuotare fino a una zattera di salvataggio e a salire a bordo per unirmi ad altri sei o sette sopravvissuti”. \nDopo circa due lunghe ore alla deriva, fu prelevato da una torpediniera americana, portato al porto di Cherbourg e poi all'ospedale da campo statunitense a circa tre miglia di distanza. \"Nessuno registrò il mio nome, grado o nave. Dopo un rapido esame per ipotermia e del cibo fui dimesso la mattina dopo”, ha ancora riferito Murphy, con grande lucidità. Nonostante il trauma di quel terribile attacco, tornò in Marina e rimase in servizio fino alla fine della guerra.<br> &nbsp; \n\"Non mi furono offerti vestiti puliti e tornai a piedi nudi al porto con indosso una maglia macchiata d'olio”, ha ricordato con orgoglio.<br> &nbsp;Successivamente Murphy proseguì la carriera nel servizio civile fino al suo pensionamento. Ora vive nella contea di Down e sua nipote Jennifer ha organizzato una festa per celebrare il suo centesimo compleanno. \n\"È difficile credere che ora ho 100 anni>. Difficile credere di essere sopravvissuto a tutti questi anni, ma mi godo ancora la vita”, ha commentato Murphy a Bbc News. Un'altra emozione grande è stata ricevere un biglietto dal re Carlo III in persona, che si è congratulato con lui per l'importante traguardo appena raggiunto.",
        "ranked": 4,
        "placed": "Esteri",
        "epoch": 1675787424.020695,
        "language": "IT",
        "source": "AGI"
    },
    {
        "title": "L'Unione europea: \"Per l'invio di soccorritori in Siria serve l'ok delle autorità sul posto\" ",
        "date_raw": "Tue, 07 Feb 2023 12:06:00 GMT",
        "date": "2023-02-07",
        "url": "https://www.agi.it/estero/rss",
        "news_url": "https://www.agi.it/estero/news/2023-02-07/unione-europea-per-invio-di-squadre-in-siria-serve-ok-autorita-19993121/",
        "subtitle": "",
        "content": "AGI - \"Le squadre dei soccorritori per lavorare sul campo in modo efficace hanno bisogno non solo dell'autorizzazione ma anche del sostegno delle autorità sul posto, altrimenti è impossibile lavorare in maniera effiace e sicura. Per questo lavoriamo su richiesta dello Stato\". Lo ha dichiarato il portavoce della Commissione europea>, Eric Mamer, rispondendo a una domanda sul mancato invio di squadre europee in Siria ma solo in Turchia in assistenza post-terremoto. \n\"La richiesta di attivazione del Meccanismo europeo di protezione civile è stata richiesta dalla Turchia\", ha spiegato un altro portavoce della Commissione. \"Ricordiamo che l'Ue è il principale donatore della Siria, dal 2011 a oggi ha devoluto 27 miliardi di euro, di cui 500 milioni solo l'anno scorso. E stiamo lavorando con i nostri partner umanitari sul campo per fornire l'assistenza necessaria\", ha spiegato.",
        "ranked": 5,
        "placed": "Esteri",
        "epoch": 1675787424.0206962,
        "language": "IT",
        "source": "AGI"
    },
    {
        "title": "Disperso un italiano, ore di attesa alla Farnesina",
        "date_raw": "Tue, 07 Feb 2023 07:54:27 GMT",
        "date": "2023-02-07",
        "url": "https://www.agi.it/estero/rss",
        "news_url": "https://www.agi.it/estero/news/2023-02-07/farnesina-contattato-tutti-italiani-tranne-uno-19988638/",
        "subtitle": "",
        "content": "AGI - \"L'unita' di crisi della Farnesina ha contattato tutti gli italiani che erano nelle zone del terremoto: erano 61 nell'area più complicata e 168 nell'area più vasta. Li abbiamo contattati tutti tranne uno che non riusciamo a rintracciare>. Il fatto è che non ci sono collegamenti, quindi non sappiamo nulla di lui. Continuiamo a ricercarlo. Era per lavoro in Turchia\". Lo conferma ad Agorà&nbsp;su Rai 3 Antonio Tajani, parlamentare di Forza Italia e Ministro degli Affari esteri e della cooperazione internazionale. \nL'italiano che ancora per la Farnesina è da cercare in Turchia era \"nell'area colpita dal terremoto. Non abbiamo notizie precise di dove esattamente stesse nel momento in cui c'è&nbsp;stato il sisma>\" ha poi aggiunto il ministro.&nbsp;",
        "ranked": 6,
        "placed": "Esteri",
        "epoch": 1675787424.0206974,
        "language": "IT",
        "source": "AGI"
    },
    {
        "title": "Il Buddha rubato che scatena la crisi tra Corea del Sud e Giappone",
        "date_raw": "Tue, 07 Feb 2023 06:25:12 GMT",
        "date": "2023-02-07",
        "url": "https://www.agi.it/estero/rss",
        "news_url": "https://www.agi.it/estero/news/2023-02-07/corea-del-sud-il-buddha-rubato-scatena-la-crisi-con-il-giappone-19972549/",
        "subtitle": "",
        "content": "AGI&nbsp;- C'è un Buddha> che fa riaffiorare antichi rancori, vecchie ruggini e mai sopiti risentimenti tra Corea e Giappone. La Corte d'appello di Daejeon, in Corea del Sud, ha emesso una sentenza sul furto di una statua buddhista, prodotta in Corea ma rubata in Giappone>, rovesciando un precedente verdetto e sottolineando quanto difficili possano essere i rapporti tra i due vicini asiatici. La sfiducia è reciproca, nutrendosi di un'avversione e un livore che riemergono periodicamente soprattutto quando si tratta di temi d'identità&nbsp;culturale come quello che ha dovuto giudicare la corte di Daejeon. \nLa vicenda, >scrive Asia News, risale al 2012,> quando dei ladri sudcoreani hanno rubato alcune opere di grande valore artistico dal tempio buddhista di Kannon, situato sull'isola giapponese di Tsushima. Intenzionati a rivenderle in Corea, le hanno trafugate nel Paese, ma la polizia di Seul è riuscita ad arrestarli e confiscare i manufatti. Mentre alcuni di questi sono stati restituiti, la riconsegna della statua di un Bodhisattva è stata bloccata dal tempio di Buseok che ne reclamava la proprietà originaria. \nLa statua infatti risale al 1330> ed è stata prodotta proprio dal tempio sudocoreano, situato a Seosan, circa 100 chilometri a sud-ovest di Seoul. Secondo Buseok, la statua era stata requisita come bottino dai pirati giapponesi che avevano razziato le coste della Corea fino ad arrivare infine nel tempio di Kannon a Tsushima durante la prima metà&nbsp;del XVI secolo. Nel 2016 il tempio buddhista sudcoreano, sostenuto da collettivi di cittadini, aveva presentato un'istanza al governo di Seoul affinché&nbsp;questo non restituisse la statua alle autorità&nbsp;giapponesi e ne riconoscesse invece la proprietà&nbsp;al tempio di Buseok. \nL'anno seguente un tribunale distrettuale aveva dato ragione al tempio sudcoreano, generando scintille tra i due Paesi. La Corte d'appello di Daejeon nei giorni scorsi ha invece rovesciato la sentenza di primo grado che riconosceva la proprietà&nbsp;al tempio sudcoreano. Pur sottolineando che la statua sia arrivata in Giappone con ogni probabilità in modo illegale, i giudici ritengono che non esistano prove concrete secondo cui il tempio di Buseok di oggi sia anche quello che possedeva la statua in origine. \nLa Corte ha inoltre riconosciuto la proprietà&nbsp;al tempio di Kannon perché&nbsp;per circa 60 anni, a partire dal 1953, quando il tempio giapponese è stato registrato a livello legale, la statua è rimasta in mostra \"apertamente e pacificamente\": Ciò farebbe del tempio giapponese il legittimo proprietario per usucapione. In Corea del Sud, dove ancor oggi esiste un forte sentimento anti-giapponese >che risale ai tempi della colonizzazione durante il secolo scorso, l'opinione pubblica è divisa sulla restituzione della statua al Giappone. L'avvocato del tempio di Buseok ha detto che verrà presentato un ricorso, mentre il capo del comitato civile e religioso sudcoreano per la restituzione della statua ha dichiarato che \"la sentenza di oggi è difficile da capire e manca di logica legale\". Sekko Tanaka, ex abate del tempio giapponese, si è invece detto soddisfatto ma ha espresso rammarico che si sia protratto per oltre un decennio quello che in sostanza è un semplice caso di furto.",
        "ranked": 7,
        "placed": "Esteri",
        "epoch": 1675787424.0206985,
        "language": "IT",
        "source": "AGI"
    },
    {
        "title": "Riga, la capitale del giornalismo russo in esilio e dissidente con la guerra di Putin",
        "date_raw": "Tue, 07 Feb 2023 06:11:52 GMT",
        "date": "2023-02-07",
        "url": "https://www.agi.it/estero/rss",
        "news_url": "https://www.agi.it/estero/news/2023-02-07/riga-capitale-giornalismo-russo-in-esilio-e-dissidente-con-guerra-putin-19982581/",
        "subtitle": "",
        "content": "AGI -&nbsp;Riga, la città lettone, è diventata la “capitale del giornalismo russo in esilio”, titola il Paìs, che descrive così la situazione: “Hanno lasciato tutti la Russia meno di un anno fa, poco dopo l'inizio dell'invasione dell'Ucraina” e “come centinaia di altri giornalisti russi in esilio qui, vivono senza un reddito stabile o una chiara prospettiva per il futuro” ma con una difficoltà in più: “Per la prima volta sentono che il Paese che li ha accolti mesi fa li guarda ora con sospetto, considerandoli troppo tiepidi nei confronti della guerra di Mosca o addirittura sospettando che possano essere delle spie”. \nUna decina di loro, scrive il giornale, si danno appuntamento ogni sabato, all'alba, in una foresta a 20 chilometri da Riga, fanno una passeggiata, arrivati ​​in spiaggia, dove una coltre bianca ricopre la sabbia, si caricano i polmoni con la brezza marina e meditano.&nbsp;Tornati al parcheggio, prendono dolci e tè “mentre condividono aneddoti della loro vita quotidiana nella capitale lettone”. \nL'attività sulle rive del Mar Baltico è organizzata da Riga Media Hub, una fondazione che ha aiutato più di 300 professionisti russi esiliati a Riga “a continuare il loro lavoro di informazione e le cui voci raggiungono ancora parte della cittadinanza russa, nonostante tutte le restrizioni” del caso, seguita il quotidiano. \nUno di loro è Lev Kadik, giornalista e storico 45enne che ha lavorato fino al licenziamento nell'autunno del 2021 come capo della sezione politica di&nbsp;Kommersant, quotidiano economico di maggior diffusione in Russia:&nbsp;“Mi hanno detto che non stavo seguendo la linea del partito Russia Unita al potere”, ricorda, “Kommersant oggi esprime fedelmente la posizione ufficiale, con una leggerissima vena di critica liberale, ma ciò che arriva al lettore è pura propaganda», sintetizza Kadik. \nLui, che adesso lavora per due diverse testate, è però anche conscio del fatto che i giornalisti russi in Lettonia mettono a disagio i cittadini, sensazione impercettibile la scorsa primavera, quando ne arrivavano a decine ogni settimana in fuga dalle direttive del Cremlino e dalle sue leggi che puniscono con 15 anni di carcere chi pubblica articoli in contrasto con la linea ufficiale di Putin. \nCome in Estonia e Lituania, in estate anche il governo lettone ha ordinato la demolizione di tutti i monumenti sovietici, tuttavia appare però chiaro che tra i cittadini di etnia russa di Riga ce ne sono diversi contrari alle demolizioni e altri che hanno una visione equidistante della guerra. Motivo per cui a settembre la Lettonia ha vietato l'ingresso ai turisti provenienti dalla Russia e le autorità hanno iniziato a controllare i visti per i giornalisti che cercavano rifugio a Riga, dopo che i servizi segreti avevano avvertito di possibili infiltrazioni di spie. \nTuttavia, annota il Paìs, “a Riga non si sono stabiliti solo i giornalisti russi.&nbsp;Anche decine di corrispondenti di media stranieri che lavoravano a Mosca prima della guerra hanno scelto la capitale lettone come nuova residenza.&nbsp;La&nbsp;radio americana Free Europe/Radio Liberty (Rfe/Rl) ha inaugurato la sua nuovissima sede a metà gennaio, con un atto alla presenza del presidente lettone, Egils Levits.&nbsp;",
        "ranked": 8,
        "placed": "Esteri",
        "epoch": 1675787424.0206997,
        "language": "IT",
        "source": "AGI"
    },
    {
        "title": "I sopravvissuti: \"È la fine del mondo\"",
        "date_raw": "Tue, 07 Feb 2023 06:07:32 GMT",
        "date": "2023-02-07",
        "url": "https://www.agi.it/estero/rss",
        "news_url": "https://www.agi.it/estero/news/2023-02-07/terremoto-siria-turchia-sopravvissuti-19986683/",
        "subtitle": "",
        "content": "AGI -&nbsp;\"È&nbsp;come se fosse la fine del mondo>\": queste le poche parole rese da Mohamad Kazmooz, residente a Idlib, nella Siria nord-occidentale, che ha raccontato al Guardian di essere fuggito con la sua famiglia nel buio dell'alba>, mentre il terremoto scuoteva la citta'.<br> È&nbsp;solo una delle testimonianze dei sopravvissuti >del terribile sisma della notte scorsa. Intanto in tutta la Turchia e la Siria, migliaia di operatori di ricerca e soccorso, vigili del fuoco, medici, soldati e civili stanno lavorando per trovare e salvare i sopravvissuti.<br> \"Abbiamo visto crollare un edificio con tutti i suoi abitant>i, che in precedenza era stato oggetto di bombardamenti durante la guerra civile, da parte delle forze russe e del governo siriano\" racconta un altro superstite. \"Tutte le persone intorno a noi si sono riversate per le strade in preda alla paura e al panico, sono uscite solo con i vestiti che avevano addosso e hanno lasciato le loro case e i loro averi\". \nNonostante l'inverno pungente e rigido della Siria, Kazmooz riferisce che secondo le sue stime l'80% della popolazione di Idlib ha troppa paura di tornare nelle proprie case, temendo che crollino per i danni già subiti o che vengano abbattute da ulteriori scosse di assestamento. \n-\"Io e la mia famiglia stiamo in una fattoria dormendo sotto gli ulivi, per paura che gli edifici crollino. Tutti sono per strada, nessuno intorno a m è&nbsp;riuscito a tornare a casa per dormire>\". \nSecondo altri sopravvissuti, la maggior parte degli ospedali e dei centri medici non riescono ad accettare altri pazienti, a causa del numero spropositato di morti e feriti.<br> Nella città&nbsp;di confine di Jindires, Ali Batel ha implorato aiuto dalle rovine del suo ex villaggio. \"La mia famiglia, i miei figli, sono ancora sotto le macerie>. Non c'e' nessuno che li salvi, non ci sono operatori di supporto, non c'è&nbsp;sostegno o comunicazione, non c'è&nbsp;nulla\", ha raccontato al Guardian. \"Sentiamo rumori, voci qua e là&nbsp;ma il più&nbsp;delle volte niente. Non c'e' nessuno che li salvi, non c'e' sostegno. Dove sono i Paesi del mondo? Perché&nbsp;non sono venuti ad aiutarci? Ci è capitato un disastro\".<br> Osama Abdel Hamid, un altro sopravvissuto in Siria, ha raccontato che la sua famiglia stava dormendo quando è iniziata la scossa. \"Le pareti sono crollate su di noi, ma mio figlio e' riuscito a uscire\", ha raccontato. \"Ha iniziato a urlare e la gente si è radunata intorno, sapendo che c'erano dei sopravvissuti, e ci hanno tirato fuori da sotto le macerie\".<br> I residenti hanno sollevato le macerie delle loro ex case e hanno portato alla luce la famiglia. \nAd Adana, a più di 350 chilometri a ovest, i soccorritori e i civili hanno trascorso la notte a spostare pezzi di cemento e masserizie attraverso montagne di macerie, alzando a mano tonnellate di rottami nella disperata ricerca di sopravvissuti.<br> \"Qualcuno mi sente?\", hanno gridato i soccorritori tra le macerie. \nNella provincia turca di Kahramanmaras che è stata l'epicentro del terremoto, circa 20 persone, alcune delle quali indossavano giubbotti di emergenza, hanno usato seghe elettriche per scavare uno spazio che permettesse a eventuali sopravvissuti di uscire o di essere salvati. In seguito, gli escavatori si sono uniti agli sforzi mentre i riflettori illuminavano i rottami.<br> Una vera corsa contro il tempo, e anche contro il freddo: si teme che i sopravvissuti sotto le macerie possano morire di ipotermia>.&nbsp;",
        "ranked": 9,
        "placed": "Esteri",
        "epoch": 1675787424.0207012,
        "language": "IT",
        "source": "AGI"
    },
    {
        "title": "Sismologi divisi: scosse di assestamento o \"doppietta\"?",
        "date_raw": "Tue, 07 Feb 2023 04:35:00 GMT",
        "date": "2023-02-07",
        "url": "https://www.agi.it/estero/rss",
        "news_url": "https://www.agi.it/estero/news/2023-02-07/terremoto-turchia-siria-parere-sismologi-19986202/",
        "subtitle": "",
        "content": "AGI - Sono divisi gli esperti sulla natura dei due terremoti che hanno scosso il sud-est della Turchia e il nord della Siria>, causando almeno 4.300 morti e 19.000 feriti. Per alcuni, potrebbero essere dovuti a un fenomeno sismico \"insolito\" noto come \"doppietta>\". \nAd esempio, Suzan van der Lee, esperta di sismologia e docente presso la Northwestern University (Illinois, USA), ha spiegato a EFE che questo è il termine appropriato per indicare \"una coppia di terremoti di magnitudo comparabile che si verificano molto vicini nello spazio e nel tempo>\". \nUn concetto che la stessa Van der Lee applica alla situazione vissuta in Turchia e Siria, che descrive come \"relativamente insolita>\". Si trova d'accordo con questa interpretazione anche Stephen Sicks (University College di Londra), ma Hector Gonzalez-Huizar, membro di Temblor, un'organizzazione americana che si occupa di valutazione del rischio sismico, obietta che il significato di \"doppietta\" risponde a quei casi in cui un secondo terremoto si verifica sulla stessa faglia a distanza di poco tempo>; oppure quando un terremoto si verifica subito dopo praticamente nello stesso punto. \n\"Non la considererei una doppietta, ma una scossa di assestamento della prima. Dico questo perché gli epicentri erano a circa 100 chilometri di distanza l'uno dall'altro e il secondo terremoto si è verificato circa nove ore dopo\", ha dichiarato Gonzalez-Huizar. \nIl fatto èche la Turchia e la Siria si trovano in una regione molto attiva dal punto di vista sismico, dove la grande placca tettonica araba converge nel suo spostamento verso nord con la placca anatolica>, che si muove lateralmente in direzione ovest verso il Mar Egeo (placca eurasiatica). \n<br> Gonza'ez Huizar, attualmente anche capo sezione presso il Centro per la ricerca scientifica e l'istruzione superiore di Ensenada (Messico), ha utilizzato questo punto per sostenere che i due terremoti \"non si sono verificati sulla stessa faglia\" ma \"appartengono al sistema che comprende la faglia anatolica orientale>\". \nTale ipotesi è rafforzata dal fatto che c'è stata una \"grande differenza\" nell'energia rilasciata, nonostante il fatto che lo 0,3 sulla scala Richter \"possa sembrare il contrario>\". \nSecondo quanto afferma invece Wendy Bohon, esperta di terremoti e membro dell'American Association for Advancement of Science, \"sebbene i sismologi non siano d'accordo\" nel definire i casi di Turchia e Siria come una sequenza sismica progressiva (\"doppietta\") o come un terremoto principale più&nbsp;una scossa di assestamento, entrambi sono correlati.> \n\"La prima scossa di magnitudo 7,8 ha causato cambiamenti nello stress crostale su questo confine di placca e questo ha influenzato la seconda scossa di magnitudo 7,5\", ha detto Bohon. \nQualcosa che si sarebbe verificato quando la faglia ha perso gran parte del suo rilievo, a causa della sua \"intensa attività&nbsp;sismica\", e che potrebbe generare nuovi terremoti con \"relativa facilità\", ha sottolineato a EFE Jonathan Stewart, sismologo e professore all'Universitàdella California (UCLA). \nSecondo l'analisi del Servizio geologico degli Stati Uniti (USGS), su una cosa sono concordi gli esperti: l'impatto delle scosse avrebbe potuto essere mitigato se i sistemi di allarme sismico fossero stati più sofisticati e se ci fossero state infrastrutture più solide.",
        "ranked": 10,
        "placed": "Esteri",
        "epoch": 1675787424.0207024,
        "language": "IT",
        "source": "AGI"
    }
]
