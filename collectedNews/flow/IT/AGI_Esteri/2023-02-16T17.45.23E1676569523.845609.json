[
    {
        "title": "Le strane elezioni presidenziali in Nigeria \"senza musica\"",
        "date_raw": "Thu, 16 Feb 2023 16:38:01 GMT",
        "date": "2023-02-16",
        "url": "https://www.agi.it/estero/rss",
        "news_url": "https://www.agi.it/estero/news/2023-02-16/elezioni-presidenziali-nigeria-senza-musica-afrobeats-20138528/",
        "subtitle": "",
        "content": "AGI - La Nigeria è la patria dell'afrobeats e i suoi ritmi risuonano ovunque in Africa e ora anche in Occidente, dove i giovani ondeggiano al ritmo orecchiabile di Burna Boy, Wizkid e Tems. Ma con l'avvicinarsi delle elezioni presidenziali nigeriane, le pop star sono “tranquille”, non “cantano”, stanno defilate, quasi a dire che è meglio non inimicarsi il potere. \nLa nazione più popolosa dell'Africa, che il 25 febbraio eleggerà un nuovo presidente, è spesso teatro delle rappresaglie dei terroristi di <a href=\"https://www.agi.it/estero/news/2022-06-06/nigeria-dietro-strage-paese-a-rischio-implosione-16994480/\">Boko Haram</a> e dei gruppi jihadisti che imperversano nel nord-est, ma la Nigeria è anche la più grande economia del continente e la culla di un genere musicale che, senza esagerare, ha incendiando il pianeta intero.> \nLe star dell'afrobeats vincono Grammy (Burna Boy, Tems), riempiono le più grandi sale da concerto del mondo (Wizkid, Davido), fanno milioni di visualizzazioni su Tik Tok (Rema, CKay) e collaborano con celebrità nordamericane, come Chris Brown, Justin Bieber o Drake. Queste celebrità sono adorate tanto quanto l'anziana élite politica nigeriana è odiata. I politici, la cui corruzione è quasi endemica, sono visti come responsabili delle disfunzioni del Paese: mancanza di scuole, elettricità, medici, adesso anche carta moneta. \nPer queste elezioni presidenziali, dove il 40% degli elettori registrati ha meno di 35 anni, i candidati dei due principali partiti sono espressione della vecchia guardia: Bola Tinubu, del partito al governo (Apc) ha 70 anni, e Atiku Abubakar, del principale partito di opposizione (Pdp) ne ha 76 anni. \"I cantanti hanno un potere enorme sui giovani, che i candidati non hanno\", sottolinea Oris Aigbokhaevbolo, giornalista musicale. Ma \"fanno di tutto per evitare ogni legame con la politica, soprattutto durante le elezioni presidenziali\".&nbsp; \nL'afrobeats nasce negli anni 2000, da una commistione, tra gli altri stili, dell'afrobeat (senza s) del leggendario Fela Kuti, musicista che ha lottato per tutta la vita contro la corruzione, e l'influenza hip-hop proveniente dagli Stati Uniti. I primi artisti producevano anche testi politici, ma quando il genere ha iniziato ad avere successo, a dare i suoi frutti anche in termine di denaro, i testi sono diventati più “fluidi”, meno impegnati. \nFino a poco tempo fa, le canzoni erano per lo più odi al capitalismo in versione \"Naija\", celebravano successi, macchine di lusso e conquiste femminili, o dichiarazioni d'amore un po' mielose. Ma uno storico movimento di protesta giovanile, scoppiato nell'ottobre 2020, ha dato una nuova dimensione al genere, come se ci fosse stato un risveglio politico. \nMentre migliaia di giovani scendevano in piazza per protestare contro la brutalità della polizia e il malgoverno, le star dell'afrobeats sono improvvisamente uscite dal loro silenzio, mostrando il loro sostegno sui social media. >Burna Boy aveva acquistato giganteschi spazi pubblicitari per mostrare gli slogan di questo movimento (\"EndSARS\"). \nDavido ha guidato una protesta nella capitale Abuja, dove si è inginocchiato davanti alla polizia, e Wizkid ha arringato una folla di nigeriani della diaspora a Londra. Dopo la sanguinosa repressione del movimento, molti artisti avevano reso omaggio alle vittime, come Burna Boy con la sua canzone \"20.10.2020\", data in cui l'esercito ha sparato sui manifestanti a Lagos. Ma da allora il silenzio è tornato ad essere la regola. \n\"Non li sentiamo\", aggiunge Osikhena Dirisu, direttore della radio The Beat. Né quando si tratta di sostenere le campagne di registrazione degli elettori o di sostenere un particolare candidato. \"Mi delude, ci hanno mobilitato durante EndSARS e oggi nessuno chiede ai giovani di votare o di sostenere Peter Obi, il candidato dei giovani\", dice Ifiy, 30 anni, che sostiene l'outsider di queste elezioni presidenziali. A 61 anni, questo ex governatore, sostenuto da parte dei giovani e dal movimento EndSARS, si è affermato come uno sfidante credibile contro Tinubu e Atiku>. Ma a parte P-Square, gli autori gemelli di successi del 2010 come \"Alingo\", le superstar che mostrano il loro sostegno a Obi sono rari, secondo Dirisu. Le celebrità investono poco in politica, \"perché in Nigeria è meglio non essere nemici del potere\".&nbsp; \nAl contrario, i politici hanno bisogno dell'afrobeats: una campagna elettorale senza musica è semplicemente inimmaginabile. Così, nelle adunate elettorali, gli altoparlanti rimbombano dei successi del momento, il più delle volte usati senza pagare alcun diritto. I cori orecchiabili possono scaldare i militanti di questo o quel partito o le folle di poveri pagati per riempire gli stadi prima dell'arrivo dei candidati. \n \nLa musica permette anche di umanizzare, persino ringiovanire, i candidati, come Tinubu che ha fatto scalpore durante la sua campagna elettorale abbozzando passi di danza del successo \"Buga\" di Kizz Daniel. Infine, artisti sconosciuti a livello internazionale e che faticano a monetizzare la propria musica vengono spesso pagati dai partiti per cantare durante questi incontri, come Portable per il partito al governo o Timi Dakolo per l'opposizione. Cantanti, tuttavia, criticati sui social media, ma i due artisti si giustificano sostenendo che il denaro non ha alcun odore, insomma si vendono al miglior offerente.",
        "ranked": 1,
        "placed": "Esteri",
        "epoch": 1676565924.476039,
        "language": "IT",
        "source": "AGI"
    },
    {
        "title": "Musk modifica l'algoritmo di Twitter per avere più visibilità",
        "date_raw": "Thu, 16 Feb 2023 12:54:00 GMT",
        "date": "2023-02-16",
        "url": "https://www.agi.it/estero/rss",
        "news_url": "https://www.agi.it/estero/news/2023-02-16/musk-modifica-algoritmo-di-twitter-per-avere-pi-visibilit-20134552/",
        "subtitle": "",
        "content": "AGI - Elon Musk ha ordinato di modificare l'algoritmo di Twitter in modo che i suoi tweet abbiano una maggiore visibilità tra gli utenti della piattaforma>. Lo&nbsp;hanno riferito i media americani. Il medium Platformer, citando persone che hanno familiarità con la questione e documenti, ha spiegato che durante la finale del Super Bowl di domenica scorsa, un tweet del presidente degli Stati Uniti, Joe Biden, sul suo sostegno alla squadra dei Philadelphia Eagles, è stato visto molte più volte di uno simile del miliardario proprietario di Twitter, che ha poi deciso di cancellarlo. \nIl tweet di Musk, poi cancellato, ha avuto 9,1 milioni visualizzazioni (con 128 milioni di follower), mentre quello di Biden ne ha avute 29 milioni (con 37 milioni di follower). Quello stesso giorno Musk è volato a San Francisco e si è rivolto personalmente a circa 80 ingegneri che hanno lavorato tutta la notte per riconfigurare l'algoritmo>, in modo che \"aumentasse artificialmente\" l'esposizione dei suoi tweet, in modo che appaiano prioritari altri nel \"feed\" dove vengono visualizzati i post. \nUn cugino del magnate che lavora per il social, James Musk, avrebbe inviato un messaggio interno all'azienda domenica mattina presto chiedendo di \"risolvere questo problema\". Musk apparentemente ha confermato questa direttiva martedì, con un messaggio il cui testo era: \"Resta connesso mentre apportiamo modifiche all'algoritmo\". E sullo stesso social network sono apparsi in questi giorni numerosi utenti che lamentano l'onnipresenza di Elon Musk nei propri account, pur non essendo follower del tycoon, chiedendo consigli su come far sparire i tweet di quest'ultimo. \nDa quando ha acquistato Twitter alla fine dello scorso anno per 44 miliardi di dollari, Musk ha licenziato gran parte del personale, ha licenziato un ingegnere senior che gli aveva detto che l'impatto dei suoi tweet era diminuito. L'uomo d'affari è stato criticato per alcune delle sue decisioni assunte, tra cui il ripristino di account precedentemente sospesi come quello dell'ex presidente Donald Trump o la modifica del processo di verifica.<br> <br> <br> &nbsp;",
        "ranked": 2,
        "placed": "Esteri",
        "epoch": 1676565924.4760416,
        "language": "IT",
        "source": "AGI"
    },
    {
        "title": "Terremoto in Croazia, scossa avvertita anche a Trieste",
        "date_raw": "Thu, 16 Feb 2023 10:52:21 GMT",
        "date": "2023-02-16",
        "url": "https://www.agi.it/estero/rss",
        "news_url": "https://www.agi.it/estero/news/2023-02-16/terremoto-magnitudo-4-9-croazia-paura-a-trieste-20132744/",
        "subtitle": "",
        "content": "AGI - Una scossa di terremoto di magnitudo 4.9 è stata registrata in Croazia>, con epicentro nei pressi di Fiume. Lo rende noto la Protezione civile del Friuli Venezia Giulia. La scossa è stata nettamente avvertita anche in Friuli Venezia Giulia>. A Trieste diverse persone e scolaresche hanno lasciato gli edifici e si sono riversate in strada. Secondo le rilevazioni preliminari della Protezione civile regionale, il sisma si è verificato alle 10.47 a circa 21 km di distanza dalla città di Fiume.&nbsp;",
        "ranked": 3,
        "placed": "Esteri",
        "epoch": 1676565924.476043,
        "language": "IT",
        "source": "AGI"
    },
    {
        "title": "Il nuovo capo di al Qaeda è Saif al-Adel",
        "date_raw": "Thu, 16 Feb 2023 10:22:55 GMT",
        "date": "2023-02-16",
        "url": "https://www.agi.it/estero/rss",
        "news_url": "https://www.agi.it/estero/news/2023-02-16/nuovo-capo-qaeda-saif-al-adel-20132149/",
        "subtitle": "",
        "content": "AGI - Saif al-Adel, un egiziano con base in Iran, è diventato il capo di Al-Qaeda dopo la morte di Ayman al-Zawahiri>, avvenuta nel luglio 2022, lo afferma il Dipartimento di Stato Usa. \"La nostra valutazione è in linea con quella delle Nazioni Unite: il nuovo leader de facto di Al-Qaeda, Saif al-Adel, ha sede in Iran\", ha dichiarato un portavoce del Dipartimento di Stato. Il rapporto delle Nazioni Unite pubblicato martedì&nbsp;afferma che l'opinione prevalente degli Stati membri è che Adel sia ora il leader del gruppo, \"rappresentando per ora la continuità\". \nMa il gruppo non l'ha formalmente dichiarato \"emiro\" a causa della sensibilità alle preoccupazioni delle autorità talebane in Afghanistan>, che non hanno voluto riconoscere che Zawahiri è stato ucciso da un razzo statunitense in una casa a Kabul l'anno scorso. Inoltre, secondo il rapporto delle Nazioni Unite, l'islamista sunnita Al-Qaeda è sensibile al fatto che Adel risieda nell'Iran, un Paese a maggioranza sciita. \"La sua posizione solleva questioni che hanno a che fare con le ambizioni di Al-Qaeda di affermare la leadership di un movimento globale di fronte alle sfide dell'ISIL\", si legge nel rapporto dell'Onu, che fa riferimento a un altro nome per il gruppo rivale dello Stato Islamico. \nAdel, 62 anni, è un ex tenente-colonnello delle forze speciali egiziane e figura della vecchia guardia di Al-Qaeda. Ha contribuito a costruire la capacità operativa del gruppo e ha addestrato alcuni dei dirottatori che hanno partecipato all'attacco agli Stati Uniti dell'11 settembre 2001, secondo il Counter Extremism Project statunitense. \nSecondo Ali Soufan, ex investigatore antiterrorismo dell'FBI, si trova in Iran dal 2002 o 2003, inizialmente agli arresti domiciliari, ma in seguito abbastanza libero da poter fare viaggi in Pakistan. \"Saif è uno dei soldati professionisti più esperti del movimento jihadista mondiale e il suo corpo porta le cicatrici della battaglia>\", ha scritto Soufan in un articolo del 2021 per il West Point Combating Terrorism Center's CTC Journal. \"Quando agisce, lo fa con spietata efficienza\".",
        "ranked": 4,
        "placed": "Esteri",
        "epoch": 1676565924.4760442,
        "language": "IT",
        "source": "AGI"
    },
    {
        "title": "La Cina è \"pronta a lavorare per una soluzione politica\" in Ucraina",
        "date_raw": "Thu, 16 Feb 2023 07:35:46 GMT",
        "date": "2023-02-16",
        "url": "https://www.agi.it/estero/rss",
        "news_url": "https://www.agi.it/estero/news/2023-02-16/ucraina-cina-pronta-soluzione-politica-20129511/",
        "subtitle": "",
        "content": "AGI -&nbsp;&nbsp;La Cina è a lavorare per una soluzione politica&nbsp;in Ucraina. Lo ha dichiarato Wang Yi, direttore dell'Ufficio della Commissione Affari Esteri del Comitato Centrale del Partito Comunista Cinese, in un colloquio con il presidente francese Emmanuel Macron a Parigi.&nbsp; \n\"La Cina è pronta a cooperare con la comunità internazionale, inclusa la Francia, per promuovere un percorso di soluzione politica e raggiungere un cessate il fuoco in tempi brevi\", ha poi ribadito Wang Yi in un comunicato pubblicato sul sito web del ministero degli Esteri cinese, sottolineando che Pechino attribuisce importanza al ruolo della Francia come grande Paese indipendente negli sforzi per risolvere la crisi. \nIl capo della diplomazia cinese ha poi sottolineato che \"la Cina adottato un atteggiamento obiettivo e imparziale nella questione Ucraina e si è sempre impegnata a promuovere i colloqui di pace\".&nbsp; \nPechino e Parigi&nbsp;hanno concordato&nbsp;di contribuire \"alla pace\" in Ucraina, ha spiegato poi l'ufficio di Macron a termine dei colloqui tra i due leader. Macron non ha nascosto la speranza che Pechino, che rimane un importante alleato di Mosca e non ha condannato l'invasione dell'Ucraina avviata quasi un anno fa, faccia pressione sulla Russia affinché torni al tavolo dei negoziati. \nIeri a Parigi, Macron e Wang hanno discusso della guerra e delle sue \"conseguenze sui Paesi più vulnerabili, in particolare in termini di sicurezza alimentare e capacità di finanziamento\". Sia Macron che Wang hanno \"espresso lo stesso obiettivo di contribuire alla pace in conformità con il diritto internazionale\", ha dichiarato l'Eliseo, senza specificare quali potrebbero essere i contributi di ciascun Paese.&nbsp; \nDopo la visita in Francia, Wang proseguirà il suo tour&nbsp;con una tappa alla Conferenza sulla sicurezza di Monaco, in programma da venerdì a domenica. Si recherà anche a Mosca.<br> <a href=\"http://il ministro degli Esteri, Antonio Tajani.\">Oggi incontrerà&nbsp;il ministro degli Esteri, Antonio Tajani a Roma</a>. \n<h2>Colpite strutture nell'oblast di Leopoli</h2> \nNella notte le forze di Mosca hanno colpito \"infrastrutture critiche\" nell'oblast di Leopoli. I vigili del fuoco sono riusciti a spegnere un incendio causato dall'attacco. Sono suonati allarmi antiaerei in tutte le regioni ucraine e udite&nbsp;esplosioni&nbsp;in diverse parti del Paese, tra cui gli oblast di Kiev, Lepoli e Poltava.",
        "ranked": 5,
        "placed": "Esteri",
        "epoch": 1676565924.4760456,
        "language": "IT",
        "source": "AGI"
    },
    {
        "title": "Wang Yi incontra Tajani, focus su Ucraina e tensioni con Usa",
        "date_raw": "Thu, 16 Feb 2023 07:24:15 GMT",
        "date": "2023-02-16",
        "url": "https://www.agi.it/estero/rss",
        "news_url": "https://www.agi.it/estero/news/2023-02-16/wang-yi-tajani-ucraina-tensioni-con-usa-20130179/",
        "subtitle": "",
        "content": "AGI - Nel pieno della crisi dei <a href=\"https://www.agi.it/estero/news/2023-02-15/nato-alleati-produzione-spesa-armi-20124739/\">palloni spia</a>, e con l'avvicinarsi del primo anniversario dall'invasione russa dell'Ucraina, Pechino invia in Europa il suo diplomatico di più alto livello, Wang Yi>, fino a fine 2022 ministro degli Esteri, e oggi a capo dell'Ufficio della Commissione Centrale per gli Affari Esteri del Partito Comunista Cinese. \nOggi Wang sarà a Roma, prima di partecipare alla Conferenza sulla Sicurezza di Monaco, nel fine settimana: per gli Stati Uniti, all'evento in Baviera ci sarà la vice presidente Usa, Kamala Harris, e Washington non esclude la possibilità&nbsp;di un incontro tra Wang e il segretario di Stato Usa, Antony Blinken, dopo il \"rinvio\" di quello a inizio febbraio proprio per le tensioni innescate dal pallone spia cinese sui cieli statunitensi. \nDall'evento di Monaco emergerà&nbsp;la visione della Cina per una sicurezza \"comune, globale, cooperativa e sostenibile\" e la posizione di Pechino \"sulle grandi questioni internazionali\", come anticipato dal ministero degli Esteri cinese a inizio settimana, ma la missione dell'alto diplomatico appare complicata su più versanti. Sul fronte ucraino, la Cina si presenta senza sostanziali cambiamenti nella propria visione del conflitto>: Pechino dichiara il proprio sostegno a negoziati per arrivare alla fine della guerra, ma ha indurito la sua posizione rispetto agli Stati Uniti, recentemente criticati per la vendita di armi a Kiev. \nSu Pechino e il sospetto di un'assistenza militare alla Russia, si sono addensati anche i timori dei Paesi membri del G7, che starebbero prendendo in considerazione sanzioni per gruppi cinesi, iraniani e nord-coreani che si ritiene forniscano aiuto alla Russia nella guerra: un'ipotesi contro cui la Cina è disposta a mettere in campo \"tutte le misure necessarie\" per salvaguardare \"diritti e interessi\" delle proprie aziende. \nI riflettori sono puntati, soprattutto, sul riemergere dei timori di spionaggio cinese>, dopo il caso del pallone spia abbattuto dagli Stati Uniti sopra il proprio spazio aereo: la polemica tra le due sponde del Pacifico si è parzialmente attenuata nelle scorse ore, anche perché gli Usa non hanno messo in relazione il caso di inizio febbraio con i successivi tre abbattimenti di oggetti volanti apparsi sui cieli nord-americani, ma Pechino minaccia ritorsioni e contrattacca. La Cina accusa gli Usa di avere usato anch'essi palloni spia, in una decina di occasioni dal 2021, sopra i cieli della Cina. \nSi parlerà&nbsp;anche di questo aspetto nell'incontro tra Wang e il ministro degli Esteri, Antonio Tajani. Non sarà il primo colloquio tra i due: il titolare della Farnesina e l'allora ministro degli Esteri cinese si erano parlati per telefono già a novembre scorso, pochi giorni dopo l'incontro, a margine del G20 di Bali, tra il presidente del Consiglio, Giorgia Meloni, e il presidente cinese, Xi Jinping. Tajani e Wang avevano discusso della guerra in Ucraina e dei rapporti commerciali, ma anche delle relazioni tra Pechino e Bruxelles, con l'Italia che auspicava la ripresa dei canali di dialogo, \"incluso quello in materia di diritti umani\". \nLa Cina chiedeva, invece, all'Italia, di svolgere un \"ruolo costruttivo\" nei rapporti tra Pechino e Ue, e si era detta disposta ad aumentare le importazioni di prodotti italiani di alta qualità, ad accogliere gli investimenti di aziende italiane e aumentare i voli con l'Italia. Nei rapporti bilaterali il punto interrogativo più difficile rimane quello legato alla Via della Seta. A novembre scorso, il presidente cinese, Xi Jinping, aveva annunciato il terzo forum, per quest'anno, dedicato all'iniziativa da lui lanciata nel 2013 con il nome di \"Belt and Road\". \nSul futuro dell'adesione italiana all'iniziativa di Pechino siglata a Roma nel 2019 permangono diversi dubbi, a cui fa da contraltare il ruolo della Cina come primo partner commerciale in Asia per l'Italia. La distanza con Pechino si misura, infine, anche rispetto alla questione di Taiwan. Tajani ha usato toni netti nei giorni scorsi: a Taiwan \"deve rimanere lo status quo\", ha dichiarato durante una lectio magistralis all'università&nbsp;Luiss di Roma, mettendo, neppure troppo implicitamente, in relazione le tensioni nello Stretto di Taiwan con la guerra in Ucraina. Una posizione che Pechino non ha commentato ufficialmente, ma che rimane il vero nervo scoperto nei rapporti con gli Stati Uniti (e con l'Occidente), e su cui la Cina, che vuole la \"riunificazione\" dell'isola alla Repubblica Popolare Cinese, non e' disposta a fare concessioni.&nbsp;",
        "ranked": 6,
        "placed": "Esteri",
        "epoch": 1676565924.4760468,
        "language": "IT",
        "source": "AGI"
    },
    {
        "title": "L'Onu voterà una bozza di risoluzione di pace in Ucraina",
        "date_raw": "Thu, 16 Feb 2023 06:54:28 GMT",
        "date": "2023-02-16",
        "url": "https://www.agi.it/estero/rss",
        "news_url": "https://www.agi.it/estero/news/2023-02-16/ucraina-assemblea-generale-onu-bozza-risoluzione-pace-20129768/",
        "subtitle": "",
        "content": "AGI - L'Assemblea generale delle Nazioni Unite voterà la prossima settimana una bozza di risoluzione che sottolinea \"la necessità&nbsp;di raggiungere, il prima possibile, una pace globale, giusta e duratura\" in Ucraina. Lo riferisce Reuters. Il voto è fissato per il 24 febbraio, nell'anniversario dell'inizio dell'invasione russa. \nL'Ucraina e i suoi sostenitori sperano di aumentare l'isolamento diplomatico della Russia chiedendo voti a quasi tre quarti dell'Assemblea generale per eguagliare o superare il sostegno ricevuto a diverse risoluzioni lo scorso anno. Il vice ambasciatore russo alle Nazioni Unite, Dmitri Polyanskiy, ha rifiutato di commentare la bozza di risoluzione, che gli Stati membri hanno ricevuto mercoledì.&nbsp;",
        "ranked": 7,
        "placed": "Esteri",
        "epoch": 1676565924.4760478,
        "language": "IT",
        "source": "AGI"
    },
    {
        "title": "Una maschera di disadorna infelicità:  Ben Affleck è diventato il meme più famoso al mondo",
        "date_raw": "Thu, 16 Feb 2023 06:31:52 GMT",
        "date": "2023-02-16",
        "url": "https://www.agi.it/estero/rss",
        "news_url": "https://www.agi.it/estero/news/2023-02-16/ben-affleck-meme-famoso-mondo-19985939/",
        "subtitle": "",
        "content": "AGI -&nbsp;Ben Affleck ha una vita per la quale molti di noi ucciderebbero. È ricco. È bello. Ha raggiunto l'apice della sua carriera dietro la macchina da presa (vincendo due Oscar come sceneggiatore e regista) e davanti ad essa (è stato letteralmente Batman). È stato coinvolto sentimentalmente con alcune delle donne più belle del pianeta e attualmente è sposato con Jennifer Lopez. Da qualsiasi punto di vista la si guardi, la vita di Affleck è un'aspirazione sotto quasi tutti i punti di vista>. \nEppure, come fa osservare The Guardian,> nelle sue foto quasi mai sorride, non ci prova nemmeno.&nbsp;Ha l'aria di chi si è dissociato con successo da tutto ciò che lo circonda, di chi preferisce ritirarsi nel vortice rassicurante della propria mente piuttosto che abbandonarsi ai bagordi. Ed è proprio questa sua prerogativa che lo rende uno dei meme più popolari.&nbsp; \nRicordate la sfilata di Batman v Superman: Dawn of Justice, in cui continuava a fissare il suo sguardo in una maschera mortale di miseria senza fronzoli? Ricordate la foto di lui che fuma all'aperto, espirando con tutta l'energia sconsolata di chi ha indiscutibilmente passato qualcosa? Ricordate la foto di lui in piedi da solo su una spiaggia, con un asciugamano avvolto intorno alla vita, che scruta cupo l'orizzonte con il peggior tatuaggio di fenice del mondo inciso sulla schiena? Tutti meme. Tutti perfetti.> \nSi sospetta che sia proprio questo scollamento a rendere Affleck così memorabile. Ha tutto, eppure sembra non godersi nulla di tutto ciò. Ricordate l'Affleck di un tempo, giovane e bello e così presuntuoso che non si poteva fare a meno di dargli contro? Quell'Affleck non c'è più. Al suo posto c'è un uomo appesantito dal peso della vita sulla Terra. E questo, come vi sarete sicuramente resi conto da soli, è molto più adatto a noi. \nPerché non siamo tutti, in fondo, alla ricerca di qualcuno che sembri come noi? Non vogliamo forse vedere noi stessi nelle profonde e miserabili balze del volto di una superstar? Non vogliamo forse che arrivi qualcuno che ci prenda per mano e ci dica: \"Ehi, anch'io\"? Questo è il servizio che Affleck offre. Non confondete quella faccia con la noia. Per un uomo della sua statura essere semplicemente annoiato dal bottino che lo circonda sarebbe semplicemente odioso. No, invece Affleck sembra esausto e sopraffatto.> La sua vita gli sta chiedendo troppo e gli sta costando un pesante tributo.&nbsp;Ogni volta che Affleck diventa un meme, diventa temporaneamente tutti noi> \n&nbsp;",
        "ranked": 8,
        "placed": "Esteri",
        "epoch": 1676565924.4760494,
        "language": "IT",
        "source": "AGI"
    },
    {
        "title": "La Bibbia ebraica più antica al mondo va all'asta per 50 milioni di dollari",
        "date_raw": "Thu, 16 Feb 2023 06:24:27 GMT",
        "date": "2023-02-16",
        "url": "https://www.agi.it/estero/rss",
        "news_url": "https://www.agi.it/estero/news/2023-02-16/bibbia-ebraica-piu-antica-all-asta-per-50-milioni-dollari-20129029/",
        "subtitle": "",
        "content": "AGI - La più&nbsp;antica e completa Bibbia ebraica, risalente a più&nbsp;di 1.000 anni fa, sarà venduta a maggio per un prezzo che potrà&nbsp;arrivare fino a 50 milioni di dollari, l'ha annunciato la casa d'aste Sotheby's.<br> Il manoscritto Sassoon, dal cognome del suo più&nbsp;noto proprietario, David Solomon Sassoon (morto nel 1942), risale al 900 d.C. e rappresenta \"la Bibbia ebraica più completa (...) valutata tra i 30 e i 50 milioni di dollari, uno dei manoscritti più&nbsp;costosi mai vendut>i\", spiega Richard Austin, responsabile dei libri antichi e dei manoscritti di Sotheby's. \nLa vendita avrà&nbsp;luogo a maggio, durante la classica stagione delle aste primaverili di dipinti contemporanei, moderni e impressionisti organizzata dal colosso newyorkese. \nPer quanto riguarda i potenziali acquirenti, Austin considera la lista \"un pozzo senza fondo\". E' un \"testo fondante della civiltà\">. E' difficile trovare un testo che abbia avuto più&nbsp;influenza della Bibbia sulla storia dell'umanità\".<br> Il codice - che è&nbsp;stato autenticato con il test del carbonio-14 ed è&nbsp;in condizioni eccezionali - manca solo di alcune pagine e comprende 24 libri della Bibbia ebraica provenienti dai famosi Rotoli del Mar Morto, risalenti al III secolo a.C..&nbsp;",
        "ranked": 9,
        "placed": "Esteri",
        "epoch": 1676565924.4760506,
        "language": "IT",
        "source": "AGI"
    },
    {
        "title": "Abbattuti palloni russi su Kiev. Stoltenberg: \"Produrre più armi, è una guerra di logoramento\"",
        "date_raw": "Thu, 16 Feb 2023 06:19:30 GMT",
        "date": "2023-02-16",
        "url": "https://www.agi.it/estero/rss",
        "news_url": "https://www.agi.it/estero/news/2023-02-15/nato-alleati-produzione-spesa-armi-20124739/",
        "subtitle": "",
        "content": "AGI -&nbsp;Le autorità&nbsp;ucraine hanno annunciato di aver individuato e abbattuto nei cieli sopra la capitale diversi palloni che ritengono siano stati lanciati dai russi per \"rilevare e logorare le nostre forze di difesa aerea\". I detriti verranno analizzati, hanno aggiunto. La presenza dei palloni ha fatto scattare l'allarme missilistico a Kiev. Per il portavoce delle forze aeree Yuriy Ignat, Mosca usa i palloni che \"non costano praticamente nulla\" per logorare le difese ucraine. \n<h2>Nato: \"Produrre più armi\"</h2> \nÈ&nbsp;una guerra di logoramento. E per vincerla servono più armi. Servono all'Ucraina ma servono anche agli Stati occidentali per ricostituire le scorte che vanno esaurendosi. La Nato chiede agli alleati di produrne di più e di spendere di più per la Difesa>. Il 2% non è più l'obiettivo ma è il punto di partenza. E diversi Stati, a partire da Germania e Polonia, confermano che il 2% non è più una soglia sufficiente per garantire la necessaria sicurezza contro il rischio di attacco diretto dalla Russia. \nAltri, tra cui l'Italia, tuttavia richiamano alla difficoltà di riuscirci in tempi stretti, anche alla luce dei limiti imposti dalle regole fiscali dell'Unione europea. La riunione dei ministri della Difesa, nel quartier generale a Bruxelles, si è chiusa con una questione aperta e che verrà affrontata a livello di leader al summit di luglio a Vilnius, in Lituania>. \"Là&nbsp;fuori c'è&nbsp;un grande bisogno di fornire munizioni all'Ucraina. È una dura guerra di logoramento e una guerra di logoramento è una guerra di logistica\", ha spiegato il segretario generale dell'Alleanza atlantica, <a href=\"https://www.agi.it/estero/news/2023-02-12/nato-stoltenberg-fine-mandato-20073345/\">Jens Stoltenberg</a>, che già lunedì aveva lanciato l'allarme. \n\"L'Ucraina consuma più munizioni di quanto i Paesi della Nato riescano a produrre>. I tempi di attesa sono passati da 12 a 28 mesi\", aveva avvertito. E oggi i ministri hanno affrontato il punto. \"Gli alleati concordano sulla necessità&nbsp;di lavorare fianco a fianco con l'industria della difesa per aumentare la nostra capacità&nbsp;industriale. Siamo pronti e stiamo rivedendo gli obiettivi di capacità&nbsp;della Nato per le scorte di munizioni. E accolgo con favore gli importanti progetti multinazionali concordati oggi\", ha confermato l'ex premier norvegese. Tra questi vi è \"un progetto sul deposito di munizioni, che sosterrà&nbsp;il preposizionamento e lo stoccaggio>\". \n<blockquote> \n Good to meet President <a href=\"https://twitter.com/AndrzejDuda?ref_src=twsrc%5Etfw\">@AndrzejDuda</a> and thank him for <a href=\"https://twitter.com/hashtag/Poland?src=hash&amp;ref_src=twsrc%5Etfw\">#Poland</a>'s strong contributions to <a href=\"https://twitter.com/hashtag/NATO?src=hash&amp;ref_src=twsrc%5Etfw\">#NATO</a>, as well as its leading role in providing support to <a href=\"https://twitter.com/hashtag/Ukraine?src=hash&amp;ref_src=twsrc%5Etfw\">#Ukraine</a>. We will continue to stand together to protect and defend every inch of NATO territory. <a href=\"https://t.co/6uvUlFB3QY\">pic.twitter.com/6uvUlFB3QY</a> — Jens Stoltenberg (@jensstoltenberg) \n <a href=\"https://twitter.com/jensstoltenberg/status/1625884253639659522?ref_src=twsrc%5Etfw\">February 15, 2023</a>\n</blockquote>  \n\"Gli Stati Uniti, la Francia hanno firmato contratti ma anche altri alleati - Germania, Norvegia - e ce ne sono anche altri che hanno già firmato contratti con l'industria della Difesa, il che significa che la produzione sta ora accelerando. E ciò sta fa una grande differenza. In parte è possibile aumentare la produzione dalle fabbriche esistenti ma ovviamente è necessario anche fare investimenti che richiederanno più tempo\", ha evidenziato Stoltenberg. Ovviamente non può&nbsp;esserci aumento di produzione senza un aumento di ordini e di conseguenza un aumento della spesa militare. \n\"Abbiamo bisogno dell'immediato impegno a spendere almeno il 2% del Pil.> Ovviamente si tratta del minimo, basta guardare alle necessita' di munizioni, difesa aerea, addestramento, disponibilità o capacità&nbsp;elevate\", ha chiarito Stoltenberg. La soglia del 2% entro il 2024 fu decisa nel 2014 (tempi di pace). \nStoltenberg ha fatto intendere che probabilmente il dato verrà rivisto al summit di Vilinius, senza tuttavia fornire il nuovo target. \"Intanto va stabilito che il 2% è il minimo, non il massimo da raggiungere\". Diversi Paesi già&nbsp;spendono di più. Il presidente polacco, Andrzej Duda, ha annunciato che da quest'anno \"la spesa militare sarà oltre il 4% del Pil>\". Il ministro della difesa tedesco, Boris Pistorius, ha confermato che \"spendere il 2% non basterà\" per rispondere alle esigenze attuali.> \nMa non tutti possono permettersi il lusso bellico. Il ministro della Difesa, Guido Crosetto, ha posto la questione ai colleghi. \"Se l'impegno che pretendono molti alleati Nato è quello di raggiungere cifre del 3-4%, alcune nazioni sono già al 4%, io ho parlato di una difficoltà in Italia già di raggiungere l'obiettivo che ci siamo dati, e che tutti i Governi hanno dichiarato di voler raggiungere, del 2%. Perché bisogna essere seri e non si può venire qui e raccontare cose diverse. Quindi ho raccontato quali erano le problematiche italiane di collegare quel 2% al bilancio che il Paese deve approvare ogni anno e alle regole che l'Europa impone> collegate a quel bilancio\", ha evidenziato. \n<blockquote> \n Defence Minister Pistorius had his first bilateral meeting with his counterpart <a href=\"https://twitter.com/GuidoCrosetto?ref_src=twsrc%5Etfw\">@GuidoCrosetto</a> on the margins of the <a href=\"https://twitter.com/hashtag/NATO?src=hash&amp;ref_src=twsrc%5Etfw\">#NATO</a> <a href=\"https://twitter.com/hashtag/DefMin?src=hash&amp;ref_src=twsrc%5Etfw\">#DefMin</a> today. Italy is an important partner in the <a href=\"https://twitter.com/hashtag/EU?src=hash&amp;ref_src=twsrc%5Etfw\">#EU</a> and <a href=\"https://twitter.com/hashtag/NATO?src=hash&amp;ref_src=twsrc%5Etfw\">#NATO</a>. The Ministers also discussed even closer cooperation on arms issues. <a href=\"https://twitter.com/ItalyatNATO?ref_src=twsrc%5Etfw\">@ItalyatNATO</a> <a href=\"https://t.co/46NPNdRxh2\">https://t.co/46NPNdRxh2</a> — Germany at NATO (@GermanyNATO) \n <a href=\"https://twitter.com/GermanyNATO/status/1625852414288093188?ref_src=twsrc%5Etfw\">February 15, 2023</a>\n</blockquote>  \n\"Io mi sono permesso d'inserire nel dibattito, anche se non era questo il tavolo, il tema di coniugare il tema del 2% con i limiti dei parametri europei che obbligano ad altri tagli. Per cui ho posto un tema che riguarda gli alleati della Nato che sono parte dell'Ue\", ha spiegato. \nGli Stati Uniti fanno gli Stati Uniti, che alla Casa Bianca ci sia Donald Trump o Joe Biden poco cambia. Il segretario alla Difesa, Llyod Austin, ha annunciato che \"al vertice di Vilnius di luglio i leader alleati concorderanno un nuovo impegno d'investimento nella difesa per garantire che l'Alleanza abbia le risorse per realizzare i nuovi piani di difesa\". Insomma il 2% è un obiettivo che ormai appartiene al passato.&nbsp;",
        "ranked": 10,
        "placed": "Esteri",
        "epoch": 1676565924.476052,
        "language": "IT",
        "source": "AGI"
    }
]
