[
    {
        "title": "Rivelazione shock di Bojo, Putin voleva bombardare il Regno Unito",
        "date_raw": "Mon, 30 Jan 2023 09:47:51 GMT",
        "date": "2023-01-30",
        "url": "https://www.agi.it/estero/rss",
        "news_url": "https://www.agi.it/estero/news/2023-01-30/ucraina-johnson-putin-voleva-bombardare-regno-unito-19864052/",
        "subtitle": "",
        "content": "AGI&nbsp;- L'ex primo ministro britannico Boris Johnson racconta di essere stato \"in qualche modo minacciato\" dal presidente russo Vladimir Putin poco prima dell'inizio dell'invasione in Ucraina, partita il 24 febbraio dell'anno scorso. In un'intervista per un documentario della Bbc, colui che all'epoca era a Downing Street ha raccontato che il capo del Cremlino gli aveva detto che \"per un attacco missilistico basterebbe un minuto\">. La minaccia fu pronunciata in occasione di una lunga telefonata fra i due leader>, seguita a una visita di Johnson a Kiev all'inizio del febbraio 2022, ha ricordato l'ex premier, ovvero all'epoca in cui Putin negava di voler invadere l'Ucraina nonostante i continui rafforzamenti dei contingenti militari russi al confine. \nJohnson racconta che in quella telefonata ha avvertito Putin dei rischi di sanzioni e isolamento internazionale nel caso di un'invasione, e della grave catastrofe che sarebbe stata una guerra. Ma il presidente russo, ricorda, insisteva nel chiedere se l'Ucraina non sarebbe entrata nella Nato a breve.&nbsp;",
        "ranked": 1,
        "placed": "Esteri",
        "epoch": 1675080930.3591137,
        "language": "IT",
        "source": "AGI"
    },
    {
        "title": "Bombe su Kharkiv. Mosca: \"Dopo i carri armati è inutile pensare di negoziare\"",
        "date_raw": "Mon, 30 Jan 2023 07:49:09 GMT",
        "date": "2023-01-30",
        "url": "https://www.agi.it/estero/rss",
        "news_url": "https://www.agi.it/estero/news/2023-01-30/bombe-kharkiv-inutile-mediare-dopo-carri-armati-19861854/",
        "subtitle": "",
        "content": "AGI - Il bombardamento di un edificio residenziale a Kharkiv avvenuto in serata ha ucciso una persona e ne ha ferite altre tre>. Lo ha riferito il sindaco della seconda città&nbsp;ucraina, Igor Terekhov, citato dall'agenzia Unian. Secondo le testimonianze riportate, il quarto piano di una parte dell'edificio è stato distrutto; i servizi di emergenza sono ancora mobilitati. \nGli attacchi missilistici russi delle ultime ore in Ucraina hanno ucciso 3 persone nella città&nbsp;di Kherson>. Lo hanno riferito funzionari ucraini, secondo quanto riporta il Guardian. \"Oggi l'esercito russo ha bombardato atrocemente Kherson tutto il giorno\", aveva detto ieri il presidente ucraino, Volodymyr Zelensky, nel suo consueto discorso serale. \n<h2>Scholz: \"Non sarà una guerra Russia-Nato\"</h2> \nLa guerra in Ucraina non si trasformerà&nbsp;in un conflitto fra la Russia e la Nato: lo ha sottolineato, al termine di un incontro con il presidente cileno Gabriel Boric durante la sua missione in America Latina, il cancelliere tedesco Olaf Scholz. \"Abbiamo contribuito a che non ci sia un'escalation del conflitto>, perché&nbsp;questa avrebbe gravi conseguenze per il mondo intero. Porterebbe, ad esempio, a una guerra fra la Russia e i Paesi della Nato, ma questo non succederà: lo impediremo con tutte le forze, siamo riusciti finora e continueremo a farlo\". \n\"Si tratta di sostenere l'Ucraina>, di avere un dibattito serio per prendere le decisioni che devono essere prese e questo non deve diventare una gara su chi manda più&nbsp;armi\", ha aggiunto. E ha spiegato che, come anche il suo omologo americano Joe Biden, non vuole inviare truppe in Ucraina proprio per evitare l'escalation. Oggi, Scholz aveva escluso di voler inviare aerei da combattimento in Ucraina dopo avere invece accettato nei giorni scorsi di fornire 14 carri armati Leopard 2 di fabbricazione tedesca.&nbsp; \n<h2>Crosetto: \"Senza aiuti l'Ucraina potrebbe soccombere\"</h2> \n\"Stiamo inviando quello che gli ucraini ci hanno chiesto per difendersi dagli attacchi missilistici che stanno colpendo principalmente obiettivi civili e infrastrutturali. In questo decreto, cosa che purtroppo non interessa nessuno, abbiamo messo anche tende riscaldate, vestiario e una quantità enorme di generatori per fornire energia elettrica a milioni di persone\". Lo ha spiegato il ministro della Difesa, Guido Crosetto, in un'intervista sul Corriere della Sera. \nIl responsabile della Difesa ha sottolineato che \"l'Europa non schiera nulla\" ma che \"alcune nazioni hanno deciso di fornire carri, su richiesta Ucraina, perchè si prepara un attacco russo su larga scala>\".&nbsp;\"La scelta non nasce dalla volontà di proseguire la guerra, ma dalla necessità di aiutare una nazione aggredita a fronteggiare un attacco >in cui la Russia impiegherà i 300 mila soldati che sta finendo di addestrare - ha aggiunto - un attacco così&nbsp;sproporzionato che se l'Ucraina non ricevesse gli aiuti potrebbe solo soccombere\". \n\"Molti italiani sono contrari da mesi, la verità è che nessuno di noi vuole la guerra e l'obiettivo del governo è fare di tutto per farla finire - ha precisato il ministro della Difesa - dobbiamo spiegare all'opinione pubblica che sono i russi a volere l'escalation, per non lasciar passare la menzogna che siano gli altri, cioè tutti noi, a non cercare la pace. Se nessun carro armato russo avesse varcato il confine dell'Ucraina non ci troveremmo in questa situazione\". \n<h2>Mosca: \"Inutile pensare di poter negoziare\"</h2> \nVisto che gli Stati Uniti hanno deciso di fornire all'Ucraina i carri armati, è&nbsp;inutile pensare di poter negoziare \"non solo con Kiev, ma anche con i suoi burattinai>\". Lo ha detto in un'intervista all'agenzia russa Ria Novosti il viceministro degli Esteri di Mosca, Serghei Ryabkov. \"La nostra posizione sull'argomento è nota, credo, anche a Washington. Siamo pronti a studiare iniziative serie per risolvere la crisi ucraina, ma finora nessuno le ha davvero formulate. Nelle condizioni attuali, quando Washington ha annunciato la decisione di fornire carri armati, e i suoi vassalli, tra cui Ottawa, competono su quanti ne forniranno, non solo è inutile parlare con gli ucronazisti, ma anche con i loro burattinai. Molti di loro sono semplicemente caricature nella loro ignoranza\", ha sottolineato Ryabkov.&nbsp; \n<h2>Relazioni Russia-Usa in un \"vicolo cieco\"</h2> \n\"Le nostre relazioni (con gli Stati Uniti, ndr) sono in un vicolo cieco a causa della linea anti-russa di Washington>, che si è inasprita di anno in anno e di mese in mese negli ultimi anni\", ma \"ci auguriamo che la tattica dei piccoli passi porti alla fine a soluzioni reciprocamente accettabili sulle questioni più&nbsp;importanti dell'agenda bilaterale\". Lo ha detto il vice ministro degli Esteri russo, Sergei Ryabkov, in una intervista all'agenzia Ria Novosti. \n<br> \"L'intera situazione della sicurezza, compreso il controllo degli armamenti, è stata tenuta in ostaggio dalla linea degli Stati Uniti di infliggere una sconfitta strategica alla Russia>\", ha aggiunto Ryabkov, ma \"ora siamo comunque impegnati nel lavoro preparatorio per il prossimo ciclo di consultazioni russo-americane, anche se la loro data e il loro luogo non sono stati ancora determinati\".",
        "ranked": 2,
        "placed": "Esteri",
        "epoch": 1675080930.359116,
        "language": "IT",
        "source": "AGI"
    },
    {
        "title": "Israele cancella il welfare per le \"famiglie di terroristi\"",
        "date_raw": "Mon, 30 Jan 2023 06:06:50 GMT",
        "date": "2023-01-30",
        "url": "https://www.agi.it/estero/rss",
        "news_url": "https://www.agi.it/estero/news/2023-01-30/israele-vara-misure-contro-famiglie-terroristi-19856668/",
        "subtitle": "",
        "content": "AGI&nbsp;- Israele annuncia misure per revocare alcuni diritti delle \"famiglie dei terroristi>\" palestinesi in risposta degli attacchi a Gerusalemme che nelle ultime 24 ore hanno fatto sette morti e cinque feriti, di cui due gravi. Il gabinetto di sicurezza convocato d'urgenza dal primo ministro, Benjamin Netanyahu >(che poche ore prima aveva annunciato una risposta \"forte, rapida e precisa\") ha anche deciso di porre i sigilli alle case dei due autori dell'attentato a Gerusalemme est prima che siano rase al suolo. E sarà cancellato ogni tipo di welfare> e beneficio sanitario alle famiglie di tutti coloro che sono coinvolti negli assalti. Inoltre il Consiglio dei ministri esaminerà un disegno di legge volto a revocare \"le carte d'identità&nbsp;israeliane\" sempre dei familiari dei terroristi.&nbsp; \nLe misure annunciate sono in linea con le proposte dei partner politici di estrema destra di Netanyahu, che gli hanno permesso di tornare al potere alla fine di dicembre. È probabile che si applichino ai palestinesi con nazionalità israeliana (arabi israeliani) e a quelli con status di residenti nell'annessa Gerusalemme est. Sara' poi accelerato e semplificato per i cittadini israeliani il processo per ottenere i permessi di porto d'armi. \"Quando i civili hanno armi, possono difendersi\", ha detto ai giornalisti il ministro della Sicurezza nazionale, Itamar Ben-Gvir, fuori da un ospedale di Gerusalemme. \nLe forze israeliane sono state poste in massima allerta e l'esercito ha annunciato che rafforzerà il numero delle truppe in Cisgiordania,> mentre dall'estero si sono moltiplicate le richieste di distensione. Il gabinetto di sicurezza ha anche concordato \"passi per rafforzare gli insediamenti che saranno presentati questa settimana\", senza fornire ulteriori dettagli. Gli insediamenti israeliani nei territori palestinesi occupati sono considerati illegali dalle Nazioni Unite,> che continuano a chiederne la fine. \nL'attacco alla sinagoga di venerdì, uno dei più letali a Gerusalemme da anni, è stato compiuto da un palestinese di 21 anni residente a Gerusalemme est. Qualche ora dopo, un ragazzo palestinese di 13 anni ha sparato e ferito un padre e un figlio a Gerusalemme est. Gli assalti sono avvenuti dopo che nove palestinesi sono stati uccisi giovedì in quella che Israele ha descritto come un'operazione di \"antiterrorismo\" nel campo profughi di Jenin. È stato uno dei più letali raid dell'esercito israeliano in Cisgiordania dalla seconda intifada del 2000-2005. Il Segretario di Stato americano, Antony Blinken, è atteso a Gerusalemme e a Ramallah lunedì e martedì per discutere le misure per cercare di riportare la situazione alla normalità. \nL'attacco di venerdì vicino a una sinagoga, che ha coinciso con la Giornata internazionale della memoria dell'Olocausto, ha suscitato indignazione in Europa e negli Stati Uniti e la condanna di diversi governi arabi che hanno legami con Israele, tra cui Giordania, Egitto ed Emirati Arabi Uniti. Dopo aver definito l'attacco \"particolarmente aberrante\", il segretario generale delle Nazioni Unite, Antonio Guterres, si è detto \"profondamente preoccupato per l'attuale escalation di violenza\". \nMa l'Autorità&nbsp;palestinese guidata dal presidente Mahmud Abbas si è astenuta dal condannare gli attacchi, insistendo nel dire che Israele è \"pienamente responsabile della pericolosa escalation\" in corso. Israele ha detto che l'obiettivo erano gli agenti della Jihad islamica. Che ha reagito insieme ad Hamas con il successivo lancio di diversi razzi contro il territorio israeliano. La maggior parte dei razzi è stata intercettata dalle difese aeree israeliane. I militari hanno risposto con attacchi contro obiettivi di Hamas a Gaza. Non sono state segnalate vittime da entrambe le parti, ma i gruppi armati di Gaza hanno promesso ulteriori azioni.&nbsp;",
        "ranked": 3,
        "placed": "Esteri",
        "epoch": 1675080930.3591175,
        "language": "IT",
        "source": "AGI"
    },
    {
        "title": "Attacco a un locale notturno, otto morti in Messico",
        "date_raw": "Sun, 29 Jan 2023 21:28:40 GMT",
        "date": "2023-01-29",
        "url": "https://www.agi.it/estero/rss",
        "news_url": "https://www.agi.it/estero/news/2023-01-29/night-club-messico-strage-narcos-19860066/",
        "subtitle": "",
        "content": "AGI - Otto persone sono state uccise a colpi di arma da fuoco in un attacco a un nightclub di Jerez, una città&nbsp;messicana del centro-nord nel cuore di una regione colpita dalla violenza dei cartelli della droga, hanno dichiarato domenica le autorità&nbsp;locali. Uomini pesantemente armati hanno sparato in un locale nello stato di Zacatecas, a circa 670 chilometri a nord di Città&nbsp;del Messico. \nSei persone sono morte sul posto, due sono decedute per le ferite riportate mentre ricevevano le cure mediche. Secondo i media locali, tra le vittime ci sono musicisti, clienti e dipendenti del locale. Cinque persone con ferite da arma da fuoco erano ancora in ospedale oggi.<br> La violenza nello stato di Zacatecas ha causato lo sfollamento di centinaia di civili nell'ultimo anno ed è&nbsp;alimentata dalla rivalità&nbsp;tra i due cartelli più&nbsp;potenti del Paese, Jalisco Nueva Generacion e Sinaloa.&nbsp;",
        "ranked": 4,
        "placed": "Esteri",
        "epoch": 1675080930.359119,
        "language": "IT",
        "source": "AGI"
    },
    {
        "title": "\"La Turchia potrebbe dire sì alla Finlandia nella Nato\"",
        "date_raw": "Sun, 29 Jan 2023 18:56:50 GMT",
        "date": "2023-01-29",
        "url": "https://www.agi.it/estero/rss",
        "news_url": "https://www.agi.it/estero/news/2023-01-29/turchia-si-finlandia-nato-19858259/",
        "subtitle": "",
        "content": "AGI -&nbsp; La Turchia potrebbe approvare la <a href=\"https://www.agi.it/estero/news/2023-01-27/nato-finlandia-svezia-ingresso-non-prima-di-giugno-19818988/\">candidatura della Finlandia alla&nbsp;Nato ></a>senza fare lo stesso con la Svezia, ha lasciato intendere il presidente turco Recep Tayyip Erdogan>. \"Se necessario, possiamo dare un messaggio diverso sulla Finlandia. La <a href=\"https://www.agi.it/estero/news/2023-01-24/nato-ingresso-della-svezia-sempre-piu-in-salita-19785238/\">Svezia></a> rimarrà&nbsp;scioccata se daremo un segnale completamente diverso sulla Finlandia\", ha detto il leader turco rispondendo a una domanda sulla candidatura alla Nato dei due Paesi nordici durante un incontro televisivo con i giovani.&nbsp; \nÈ la prima volta che il governo turco ha lasciato intendere di essere disposto a trattare la domanda finlandese separatamente da quella della Svezia. Martedì&nbsp;la Turchia aveva&nbsp;frenato l'adesione alla Nato di Svezia e Finlandia, rinviando a tempo indeterminato un incontro tripartito originariamente previsto per l'inizio di febbraio per affrontare le obiezioni turche. \nErdogan lunedì scorso&nbsp;aveva detto che la Svezia, che accusa di ospitare \"terroristi\" curdi, non può&nbsp;più&nbsp;contare sul \"sostegno\" di Ankara dopo che un attivista di estrema destra danese, Rasmus Paludan, ha bruciato una copia del Corano a <a href=\"https://www.agi.it/estero/news/2023-01-24/erdogan-no-svezia-nato-19776418/\">Stoccolma</a>, davanti all'ambasciata turca. \nOggi, senza menzionare l'incidente, il presidente turco ha ribadito le sue critiche alla Svezia per le richieste di estradizione della Turchia. \"Abbiamo detto loro 'se volete entrare nella Nato, dovete restituirci questi terroristi'. Abbiamo dato loro una lista di 120 persone (...) Ma ci prendono in giro dicendo che hanno cambiato la loro costituzione\".",
        "ranked": 5,
        "placed": "Esteri",
        "epoch": 1675080930.35912,
        "language": "IT",
        "source": "AGI"
    },
    {
        "title": "Attacchi alle ambasciate, rafforzata la sicurezza in tutte le sedi estere",
        "date_raw": "Sun, 29 Jan 2023 14:40:39 GMT",
        "date": "2023-01-29",
        "url": "https://www.agi.it/estero/rss",
        "news_url": "https://www.agi.it/estero/news/2023-01-29/tajani-rafforzata-sicurezza-in-tutte-le-sedi-diplomatiche-19855912/",
        "subtitle": "",
        "content": "AGI - \"Abbiamo subito tre attacchi a sedi diplomatiche italiane - Atene, Berlino e Barcellona> - siamo preoccupati, ma abbiamo reagito fin dall'inizio: i carabinieri stanno rafforzando la loro presenza all'interno di tutte le nostre ambasciate nel mondo\". Lo ha dichiarato il ministro degli Esteri, Antonio Tajani>, intervenuto al programma Mezz'ora in più su Rai 3.&nbsp; \n\"In tutti i Paesi ritenuti più a rischio abbiamo chiesto alla polizia locale di garantire maggiori controlli\", ha aggiunto il titolare della Farnesina.",
        "ranked": 6,
        "placed": "Esteri",
        "epoch": 1675080930.3591208,
        "language": "IT",
        "source": "AGI"
    },
    {
        "title": "La lotta delle donne nell'esercito americano è più viva che mai",
        "date_raw": "Sun, 29 Jan 2023 11:10:22 GMT",
        "date": "2023-01-29",
        "url": "https://www.agi.it/estero/rss",
        "news_url": "https://www.agi.it/estero/news/2023-01-29/lotta-donne-esercito-usa-19845728/",
        "subtitle": "",
        "content": "AGI - “Ora tocca alla cultura e alla struttura militare cambiare.&nbsp;Le donne si sono fatte avanti e hanno fatto la loro parte, sotto una forte pressione”, scrive il <a href=\"https://www.washingtonpost.com/dc-md-va/2023/01/26/women-combat-military-special-forces/\">Washington Post </a>nel raccontare che sono trascorsi ormai dieci anni da quando Leon E. Panetta, allora segretario alla difesa, annunciò la fine dell'esclusione delle donne dal servizio militare>. Tanto che nel 2015 la Ranger School ha aperto loro i battenti&nbsp;dopo un paio d'anni di resistenze, anche burocratiche. \nOra, sette anni dopo il loro ingresso, ce ne sono più di 100 che indossano l'etichetta con su scritto “Ranger”>. Era il 2015 quando alcune di loro, le pioniere, hanno marciato per 12 miglia con lo stesso zaino che portavano gli uomini, divincolandosi sotto il filo spinato attraverso la famigerata fossa piena di fango e vermi.&nbsp;La fase iniziale della Ranger School sulle montagne fu così come per gli uomini molto fredda quell'inverno. \nIl capitano dell'esercito Emily Lilly, madre single di due bambini, oggi quasi cinquantenne, laureata alla Virginia Tech, arrivata &nbsp;al vertice della squadra di combattimento della brigata con la Guardia nazionale dell'esercito della Carolina del Nord, ricorda quel periodo così: “Sapevo che dovevo riuscirci in modo che qualsiasi altra donna che desiderasse questa opportunità potesse ottenerla. Continuavo a pensare che se avessi rovinato tutto, avrebbero potuto chiuderci di nuovo la porta in faccia\". \nE invece Lilly e le altre, la porta l'hanno spalancata e la tengono aperta rispondendo - attraverso un gruppo di social media ristretto e di supporto – alle molte richieste d'iscrizione e offrendo consigli alle allieve della Ranger School, sottolinea il quotidiano. \nPerò il loro non è stato un ingresso facile nell'esercito. Se alcuni comandanti hanno cercato di includerle, molti erano i contrari. Una testimone, che adesso si è ritirata dall'esercito e lavora nel settore delle tecnologie, ha definito gli uomini “sorpresi, confusi e minacciosi”>. Però con il tempo le cose sono cambiate: “Sono passata dall'entrare in una stanza dove tutti mi odiavano, all'entrare in una stanza senza nemmeno essere notata\", ha poi aggiunto. Però, sottolinea, “le donne hanno dovuto a lungo utilizzare l'ironia per sminuire i commenti sulle ‘differenze' che storicamente sono state utilizzate come arma contro di noi”. \nMa non è finita certo qua. La loro lotta continua, perché - come sottolinea il Post – “le forze armate hanno negato alle donne ruoli di combattimento, essenziali per scalare i vertici dell'esercito>”, ponendo loro degli evidenti paletti e limiti. E questa, forse, è stata la parte più frustrante dell'integrazione per la maggior parte di loro, ovvero “la continua mancanza di donne assegnate alle unità delle forze speciali anche se qualificate” ma con tutti i requisiti professionali in ordine.&nbsp; \n“Le donne hanno storicamente ricoperto ruoli critici nell'esercito.&nbsp;Tuttavia, esse costituiscono meno del 10% dei membri del servizio US Special Operations Command, rispetto a circa il 19% del Dipartimento della Difesa\", si può leggere in un&nbsp;rapporto&nbsp;pubblicato il mese scorso dal Government Accountability Office. Appunto, per loro la lotta per cambiare l'esercito e la sua mentalità è ancora in corso.&nbsp;",
        "ranked": 7,
        "placed": "Esteri",
        "epoch": 1675080930.3591223,
        "language": "IT",
        "source": "AGI"
    },
    {
        "title": " Londra, Sunak licenzia il capo dei Tory Zahawi per lo scandalo sulle tasse",
        "date_raw": "Sun, 29 Jan 2023 10:39:05 GMT",
        "date": "2023-01-29",
        "url": "https://www.agi.it/estero/rss",
        "news_url": "https://www.agi.it/estero/news/2023-01-29/londra-sunak-licenzia-capo-dei-tory-zahawi-scandalo-tasse-19853814/",
        "subtitle": "",
        "content": "AGI -&nbsp; Nuovo terremoto politico in Gran Bretagna. Il premier britannico Rishi Sunak> ha licenziato il leader dei Tory>&nbsp;e ministro senza portafoglio>,&nbsp;Nadhim Zahawi>, dopo lo scandalo fiscale che lo ha coinvolto. \nLa settimana scorsa era&nbsp;emerso che&nbsp; il presidente del partito conservatore aveva dovuto pagare una multa all'Agenzia delle Entrate per risolvere una controversia fiscale multimilionaria >mentre era cancelliere, nei giorni finali del mandato di Boris Johnson. La notizia aveva suscitato dure polemiche e dall'opposizione erano arrivate le richieste delle sue dimissioni, sostenute anche da alcuni all'interno dello stesso partito conservatore.&nbsp; \n&nbsp; \n<h2>Sunak: \"Violazione del codice ministeriale\"</h2> \n\"E' chiaro che c'è stata una seria violazione del codice ministeriale>\": così il premier britannico Rishi Sunak> ha motivato il licenziamento di Zahawi.&nbsp;<br> <br> \"Quando sono diventato primo ministro l'anno scorso, ho promesso che il governo che guidavo avrebbe avuto integrità, professionalità e responsabilità a tutti i livelli>\", ha ricordato il capo di Downing Street, facendo poi riferimento all'indagine indipendente sul caso, i cui risultati l'hanno portato a prendere la decisione.&nbsp;<br> &nbsp;Sunak ha quindi sottolineato i \"successi ad ampio raggio\" di cui Zahawi dovrebbe essere \"orgoglioso\", in particolare \"il programma di&nbsp;approvvigionamento e distribuzione del vaccino Covid che ha assicurato al Regno Unito di essere in prima linea nella risposta globale alla pandemia di coronavirus\".&nbsp; \n<h2>Zahawi: \"Continuerò a dare il mio sostegno\"</h2> \nDal canto suo l'ormai ex leader dei Tory&nbsp;&nbsp;ha rivendicato il lavoro fatto durante la permanenza al governo e ha assicurato il suo sostegno al capo di Dwoning Street dai banchi in Parlamento.<br> &nbsp;&nbsp;&nbsp;&nbsp;Zahawi, in una lettera a Sunak dopo il suo licenziamento, si è detto \"particolarmente orgoglioso>\" di due successi: la campagna di vaccinazione anti-Covid e il suo ruolo durante il lutto per la regina Elisabetta come cancelliere del Ducato di Lancaster. \"È&nbsp;stato il privilegio della mia vita servire in governi successivi>\", ha sottolineato Zahawi, assicurando Sunak del suo \"sostegno> dai banchi\" in Parlamento \n<h2>\"Improbabile nomina nuovo leader Tory entro oggi\"&nbsp;</h2> \nSecondo la stampa britannica \"è&nbsp;&nbsp;improbabile che il premier britannico Rishi Sunak nomini oggi il nuovo leader dei Tory\".&nbsp;",
        "ranked": 8,
        "placed": "Esteri",
        "epoch": 1675080930.3591232,
        "language": "IT",
        "source": "AGI"
    },
    {
        "title": "L'Ucraina impone nuove sanzioni contro Russia e Bielorussia",
        "date_raw": "Sun, 29 Jan 2023 09:36:33 GMT",
        "date": "2023-01-29",
        "url": "https://www.agi.it/estero/rss",
        "news_url": "https://www.agi.it/estero/news/2023-01-29/ucraina-impone-nuove-sanzioni-contro-russia-e-bielorussia-19852861/",
        "subtitle": "",
        "content": "AGI - L'Ucraina ha imposto nuove sanzioni contro Russia e Bielorussia>: nella lista, 182 società e tre individui>.&nbsp;<br> <br> \"I loro beni in Ucraina sono bloccati, le loro proprietà saranno utilizzate per la nostra difesa>\", ha affermato il presidente ucraino Volodymyr Zelensky>. &nbsp;&nbsp;&nbsp;&nbsp;<br> Come ha riferito il consiglio di Sicurezza e Difesa di Kiev, le società sanzionate si occupano principalmente di trasporto di merci, noleggio di veicoli e produzione di prodotti chimici.&nbsp; \n<h2>La richiesta di missili a lunga gittata&nbsp;</h2> \nIl presidente ucraino chiede agli alleati missili a lungo raggio per fermare il \"terrore russo\">.&nbsp;L'Ucraina “ha bisogno di missili a lungo raggio per impedire ai russi di posizionare i lanciamissili lontano dalla linea del fronte e con essi&nbsp;distruggere le nostre città - ha sottolineato Zelensky -&nbsp;non dovrebbero esserci tabù nella fornitura di armi all'Ucraina per proteggersi dall'aggressione russa. Faremo tutto il possibile per garantire che i nostri partner aprano a questa fornitura vitale, compresa la consegna di missili Atacms, che hanno una gittata di 300 chilometri, e altre armi simili\".<br> &nbsp; \n<h2>Gli assalti&nbsp;russi negli oblast di&nbsp;Donetsk&nbsp;e Luhansk</h2> \nIntanto, secondo Kiev, le forze ucraine hanno respinto 16 assalti russi negli oblast di Donetsk e Luhansk>.&nbsp;&nbsp;L'esercito ucraino avrebbe respinto gli attacchi russi vicino a Dibrova e Bilohorivka nell'oblast di Luhansk e Yampolivka, Verkhnokamianske, Rozdolivka, Sil, Blahodatne, Paraskoviivka, Bakhmut, Ivanivske, Klishchiivka, Novomykhailivka, Vodiane, Marnka, Pobieda, Vuhledar nell'oblast di Donetsk. &nbsp;&nbsp;&nbsp;&nbsp; \nSecondo lo&nbsp;Stato maggiore delle forze armate di Kiev sono stati colpiti anche&nbsp;due punti di controllo russi, due aree di concentrazione della difesa aerea, sei basi temporanee delle truppe di Mosca, un deposito di munizioni e un sistema di guerra elettronica.&nbsp; &nbsp;&nbsp; \n&nbsp;",
        "ranked": 9,
        "placed": "Esteri",
        "epoch": 1675080930.3591247,
        "language": "IT",
        "source": "AGI"
    },
    {
        "title": "Il percorso a ostacoli della Libia verso le elezioni",
        "date_raw": "Sun, 29 Jan 2023 08:43:40 GMT",
        "date": "2023-01-29",
        "url": "https://www.agi.it/estero/rss",
        "news_url": "https://www.agi.it/estero/news/2023-01-29/libia-percorso-difficile-nuove-elezioni-19843436/",
        "subtitle": "",
        "content": "AGI - Non è certo facile il percorso della Libia verso delle elezioni che dovrebbero favorire un processo di transizione politica, mentre la tensione nel Paese nordafricano è tornata altissima negli ultimi mesi. In guerra dal 2011, la Libia è ancora impantanata in una lotta tra fazioni che non sembra avere fine. \nL'impasse politica attuale difficilmente porterà&nbsp;a una transizione democratica senza una deciso contributo da parte di garanti stranieri, il cui intervento al contrario, fino a ora non ha favorito la stabilità del Paese. La necessità di una nuova data per presentarsi alle urne, dopo l'annullamento delle elezioni inizialmente previste il 24 dicembre 2021, sembra mettere d'accordo tutti, libici e Paesi stranieri, e ha trovato nuova linfa nella nomina da parte delle Nazioni Unite di un nuovo inviato speciale per la Libia, il senegalese Aboulaye Bathily.> \nLo scorso anno una legge con tanto di data sulle elezioni è stata promulgata dal presidente del Parlamento Libico di Tobruk, Aqilah Saleh, ma è fallita miseramente perché non ha trovato accordo con l'altro parlamento libico, quello della capitale Tripoli. Accordo necessario in base a una legge del 2015 (Skhirat Lybian Political agreement). \nÈ emerso con chiarezza che il principale ostacolo per le elezioni in Libia è rappresentato dalle istituzioni che attualmente controllano le due parti del Paese. La sconfitta del generale Khalifa Haftar nel 2020 sembrava aver segnato l'affermazione del governo con sede a Tripoli, che sostenuto militarmente dalla Turchia e politicamente dalle Nazioni Unite pareva destinato a prendere le mani del Paese a scapito della fazione di Tobruk. \nAl contrario, invece che l'affermazione di una fazione su un'altra si è assistito a un rimescolamento delle carte da entrambe le parti in conflitto e all'uscita di scena anche del vincitore Fayez al Sarraj oltre che dello sconfitto Haftar. Sostanzialmente i due uomini che si sono contesi la guida del Paese dopo la caduta di Muammar Gheddafi, Fayez al Serraj per Tripoli e Haftar per Tobruk, sono stati sostituiti dai due nuovi leader delle coalizioni-fazioni, in lotta per il potere: Fathi Bashagha e Abdul Hamid Dbeibah, il primo nominato premier a Tobruk, nell'est del Paese, il secondo primo ministro del governo con sede nella capitale Tripoli.> \nSi tratta dell'ennesimo atto di una crisi che sembrava sopita con la sconfitta delle truppe fedeli al generale di Tobruk, Haftar, ma che in realtà era avviata verso una nuova fase, aperta dalla decisione di annullare le elezioni previste fine 2021. \nUna decisione che ha portato alla nomina di Bashaga come premier del parlamento di Tobruk e alla formazione di un esecutivo che governa l'est del Paese, non riconosciuto dal parlamento di Tripoli e dal governo guidato da Dbeibah. \nIl rinvio delle elezioni ha favorito il clima d'incertezza e l'intensificarsi di scontri che hanno raggiunto l'apice lo scorso settembre, quando il conflitto è arrivato nelle strade della capitale Tripoli>. Le milizie di Bashaga sono tornate ad assaltare la capitale a inizio settembre, e probabilmente oggi ci troveremmo a descrivere una situazione completamente diversa, se a respingere le milizie di Tobruk non fossero intervenuti ancora una volta i droni turchi. \n<h2>Lo sguardo della Turchia</h2> \nPer Ankara è centrale che Tripoli non passi nelle mani della fazione di Tobruk. Un dato confermato dal fatto che la decisiva discesa in campo della Turchia nel teatro di guerra libico, a dicembre 2019, sia stata motivata proprio dalla necessità di difendere la capitale, all'epoca assediata da Haftar. \nDa allora Ankara ha assunto un ruolo di primo piano nel Paese e non a caso proprio la Libia ha rappresentato una parte consistente e costante del dialogo tra il governo italiano in carica e il governo turco. Di Libia hanno parlato non solo il presidente turco Recep Tayyip Erdogan e il premier Giorgia Meloni durante il loro primo faccia a faccia al G20 di Bali, ma anche i ministri degli Esteri e degli interni d'Italia e Turchia, incontratisi nel mese di gennaio. Incontri con al centro il tema dell'immigrazione, al termine dei quali è stata sempre sottolineata la convergenza di vedute di Roma e Ankara, che premono entrambe per delle elezioni e una transizione politica che porti stabilità in Libia.&nbsp;",
        "ranked": 10,
        "placed": "Esteri",
        "epoch": 1675080930.359126,
        "language": "IT",
        "source": "AGI"
    }
]
