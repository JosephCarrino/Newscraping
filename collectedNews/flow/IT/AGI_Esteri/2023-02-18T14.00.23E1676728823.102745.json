[
    {
        "title": "Viaggio a Tepehan, il villaggio graziato dalla faglia",
        "date_raw": "Sat, 18 Feb 2023 11:07:20 GMT",
        "date": "2023-02-18",
        "url": "https://www.agi.it/estero/rss",
        "news_url": "https://www.agi.it/estero/news/2023-02-18/terremoto-in-turchia-faglia-reportage-20161252/",
        "subtitle": "",
        "content": "AGI - Il panorama di distruzione, dolore e disperazione che porta al villaggio di Tepehan> scorre come una pellicola di un film di guerra dal finestrino dell'automobile. Case distrutte, macerie, tendopoli, gente in fila per un piatto di riso e una zuppa calda. Difficile immaginare ci si possa trovare dinanzi a una scena che lasci a bocca aperta dopo un viaggio così breve e così intenso. \nAll'ingresso del villaggio di Tepehan un gregge di pecore pascola a bordo strada, uno dei pochi segni di continuità tra il prima e il dopo del tremendo terremoto >che lo scorso 6 febbraio ha colpito proprio qui, al confine tra Turchia e Siria. L'ultimo tratto è da fare a piedi lasciando alle spalle il villaggio, poche decine di metri prima che il panorama si spalanchi su un canyon profondo trenta metri e lungo più di 300>, che fino a pochi giorni prima era un uliveto come i tanti che caratterizzano il panorama collinare di questa zona, famosa per le olive e per l'olio. \nGente dei Paesi vicini, giornalisti, abitanti del villaggio guardano la spaccatura in un silenzio che è un ossequio alla forza dirompente della natura. Il villaggio è affacciato su un baratro. Altrove sarebbe un punto panoramico, qui il solo pensiero di essere sopra la faglia mette i brividi. Altri 200 metri e il villaggio intero avrebbe trovato la propria fine sprofondando per 30 metri. \n<h2>\"Un suono che non dimenticherò mai\"</h2> \n\"Questo era un campo, un uliveto come questi che vedi, questa è sempre stata la nostra vita. Quella notte siamo usciti dalle nostre case, eravamo terrorizzati non solo per la terra che tremava, ma per un boato tremendo, un suono che non ti so spiegare, ma che non dimenticherò mai. Spero che tu non lo senta mai, spero di non sentirlo mai più\", racconta ad AGI Ahmet Kizilbas, un agricoltore di Tepehan. \nAd affacciarsi sul baratro lo spettacolo è impressionante>. Rocce in profondità crepate sui lati di quello che ormai è un piccolo canyon, stratificazioni di terra, argilla sul cui fondo giacciono ulivi divelti e alberi spezzati, ormai inclinati su isolette di terreno che prima costituivano una superficie unica e piatta. Se non fosse per gli ulivi in fondo al baratro sembrerebbe una piccola valle fluviale formatasi in centinaia di anni, e invece sono proprio gli ulivi la prova che la enorme crepa si è formata in meno di mezz'ora. \n<h2>\"È la terra della mia famiglia, non andrò via da qui\"</h2> \n\"Tutto e successo così velocemente che anche noi del villaggio continuiamo a venire qui tutti i giorni. è difficile da credere eppure è così. Altri 200 metri e avrebbe inghiottito l'intero villaggio. Dio ci ha protetto\" racconta sempre Ahmet. Scendo sul fondo del canyon attraverso il sentiero che per decenni gli agricoltori dell'area hanno usato per prendersi cura delle proprie piante. La stradina tra gli alberi si interrompe sulla spaccatura e scendere è difficile. Tre ragazzini che scattano foto sul fondo mi vedono, attirano la mia attenzione con un fischio e con un gesto mi indicano di girare per raggiungere il punto in cui sono loro. \nLa crepa ha rivelato un fondo argilloso su cui l'acqua ristagna, impronte di una volpe sul fango umido rivelano la presenza di acqua e più avanti si è già formato un piccolo lago. Un processo geologico avviato, un paesaggio in evoluzione che forse tra qualche decennio ospiterà un corso d'acqua. \n\"Questo era il terreno di nostra nonna - racconta Alaattin che con i due cugini mi ha indicato la strada - Lei è molto anziana e non ha capito bene cosa è successo. Non sappiamo se dirglielo perchè nostro nonno ha coltivato questi ulivi per una vita e guardali ora\" e indica alberi spezzati sul fondo del baratro a pochi metri da noi. \nChiedo cosa pensa di fare e la risposta di Alattin è decisa, anche se tradisce emozione: \"Finisco il liceo, facciamo passare questo periodo, ma non andrò via da qui, questa è la terra della mia famiglia e sta a noi portare avanti questo luogo come hanno fatto i nostri nonni e i nostri genitori. Non è una questione di soldi. Frequento un istituto tecnico e prima del terremoto pensavo di cercare lavoro altrove, in una città ma dopo quello è successo non posso permettere che tutto finisca cosi. Io e i miei cugini ci prenderemo cura di questa terrà\".",
        "ranked": 1,
        "placed": "Esteri",
        "epoch": 1676725223.7662015,
        "language": "IT",
        "source": "AGI"
    },
    {
        "title": "Nuova strage in Usa, uccise sei persone nel Mississippi",
        "date_raw": "Sat, 18 Feb 2023 11:02:05 GMT",
        "date": "2023-02-18",
        "url": "https://www.agi.it/estero/rss",
        "news_url": "https://www.agi.it/estero/news/2023-02-18/strage-usa-mississippi-20161427/",
        "subtitle": "",
        "content": "AGI - Sei persone sono state uccise in una sparatoria in una zona rurale dello Stato meridionale statunitense del Mississippi>. Lo riferiscono i media locali. La polizia ha dichiarato che un uomo, ora in custodia, ha sparato a una persona in un negozio nella cittadina di Arkabutla>, per poi recarsi in una casa vicina e uccidere una donna. L'uomo si è&nbsp;poi spostato in auto fino a un'altra casa, che si ritiene sia la sua residenza, dove ha ucciso altre due persone. È stato quindi inseguito dalla polizia fino a una seconda abitazione, dove è&nbsp;stato arrestato. Altre due persone sono state trovate morte in quest'ultimo luogo.&nbsp; \nL'emittente televisiva Action News 5 di Memphis, nel vicino Tennessee, ha identificato il presunto omicida come Richard Dale Crum,> 52 anni. Le autorità&nbsp;non hanno fornito alcun motivo per la sparatoria. \nIn una dichiarazione su Twitter, il governatore del Mississippi Tate Reeves ha detto di essere stato informato dell'incidente e che il sospetto è&nbsp;stato catturato. \"Al momento crediamo che abbia agito da solo. Il suo movente non è&nbsp;noto\", ha affermato Reeves. \"Vi preghiamo di pregare per le vittime di questa tragica violenza e per le loro famiglie in questo momento\", ha aggiunto.",
        "ranked": 2,
        "placed": "Esteri",
        "epoch": 1676725223.7662098,
        "language": "IT",
        "source": "AGI"
    },
    {
        "title": "\"Dall'inizio della guerra in Ucraina, Wagner ha perso oltre 30 mila uomini\"",
        "date_raw": "Sat, 18 Feb 2023 08:28:07 GMT",
        "date": "2023-02-18",
        "url": "https://www.agi.it/estero/rss",
        "news_url": "https://www.agi.it/estero/news/2023-02-18/mercenari-wagneri-in-ucraina-morti-20159553/",
        "subtitle": "",
        "content": "AGI - Dall'invasione russa dell'Ucraina, più&nbsp;di 30 mila mercenari russi della Wagner >sono stati uccisi o feriti. Lo detto il portavoce del Consiglio di sicurezza nazionale degli Stati Uniti, John Kirby>, come riporta la Cnn. \nCirca il 90% dei russi uccisi a dicembre in Ucraina, secondo Kirby, sono mercenari reclutati dalle carceri. \"Trattano le loro reclute, per lo più&nbsp;detenuti, come carne da cannone, gettandole letteralmente nel tritacarne, in modo disumano, senza pensare.\", ha denunciato il portavoce. \nIl vice segretario del dipartimento di Stato americano, Victoria Nuland>, ha dichiarato all'inizio di febbraio che la Russia ha perso più&nbsp;di 200 mila uomini, tra morti e feriti, in un anno di ostilità. Una valutazione simile è&nbsp;stata fatta il 17 febbraio dall'intelligence militare britannica, secondo cui le forze del ministero della Difesa della Federazione e le compagnie militari private hanno probabilmente perso da 175 a 200 mila uomini, di cui tra 40-60 mila sono quelli uccisi.",
        "ranked": 3,
        "placed": "Esteri",
        "epoch": 1676725223.766212,
        "language": "IT",
        "source": "AGI"
    },
    {
        "title": "Gli Usa hanno concluso il recupero dei detriti del presunto pallone spia cinese",
        "date_raw": "Sat, 18 Feb 2023 07:50:26 GMT",
        "date": "2023-02-18",
        "url": "https://www.agi.it/estero/rss",
        "news_url": "https://www.agi.it/estero/news/2023-02-18/palloni-spia-cinesi-usa-ricerca-20158869/",
        "subtitle": "",
        "content": "AGI - Gli Stati Uniti hanno concluso con successo, al largo della Carolina del Sud, il recupero di sensori e altri detriti di un <a href=\"https://www.agi.it/economia/news/2023-02-16/biden-palloni-spia-cina-20141336/\">presunto pallone spia cinese></a> abbattuto da un caccia statunitense il 4 febbraio scorso e gli investigatori stanno ora analizzando il materiale raccolto. Anche la ricerca di altri due dei tre oggetti abbattuti sucessivamente è&nbsp;terminata, in questo caso senza successo. \nL'ultimo detrito del pallone aerostatico cinese, abbattuto da un missile Sidewinde>r, è&nbsp;ora in viaggio verso un laboratorio dell'Fbi in Virginia per essere analizzato. \"Si tratta di una quantità&nbsp;significativa (di materiale recuperato). Tutto ciò&nbsp;è&nbsp;ora presso il laboratorio dell'Fbi a Quantico\", ha dichiarato il portavoce del Consiglio di sicurezza nazionale John Kirby>. \nKirby ha detto che gli Stati Uniti hanno già&nbsp;imparato molto sul pallone osservandolo mentre sorvolava gli Stati Uniti. \"Impareremo ancora di più, crediamo, dando un'occhiata alle viscere del pallone e vedendo come funzionava e di cosa era capace\", ha sottolineato nel corso di un briefing della Casa Bianca.&nbsp; \nL'esercito americano ha dichiarato che le navi della Marina e della Guardia Costiera che hanno perlustrato il mare per quasi due settimane hanno lasciato l'area. \"I perimetri di sicurezza aerea e marittima sono stati rimossi\", ha fatto sapere il Comando settentrionale.<br> Il Pentagono ritiene di aver raccolto tutti i sensori prioritari e l'elettronica del pallone cinese, nonché&nbsp;ampie sezioni della sua struttura, elementi che potrebbero aiutare i funzionari del controspionaggio a determinare come Pechino possa aver raccolto e trasmesso informazioni. \nIl pallone aerostatico cinese, che Pechino nega essere uno strumento spia del governo, ha trascorso una settimana sorvolando gli Stati Uniti e il Canada prima di essere abbattuto al largo della costa atlantica su ordine del presidente Joe Biden>. \nL'episodio ha suscitato non poca agitazione a Washington> e ha indotto le forze armate statunitensi a cercare nei cieli altri oggetti che non venivano rilevati dai radar. Il Comando settentrionale dell'esercito ha effettuato tre abbattimenti di \"oggetti\" non identificati tra venerdi' e domenica scorsi. Nella tarda serata di venerdì, i militari hanno reso noto che le operazioni di ricerca di due di questi oggetti si sono concluse senza che sia stato \"ritrovato alcun detrito\".&nbsp; \n\"Gli altri tre oggetti forse appartenevano ad aziende private\" \nGli Stati Uniti hanno quindi interrotto la ricerca di due degli oggetti volanti non identificati abbattuti dall'esercito, sollevando la possibilità&nbsp;che i dispositivi non saranno mai raccolti e analizzati. I velivoli fluttuanti sopra il Nord America sono diventati una fonte di intrighi da quando un missile americano ha abbattuto un pallone spia cinese il 4 febbraio scorso. Biden dichiarato questa settimana che i tre oggetti colpiti successivamente erano molto probabilmente palloni di ricerca, non velivoli spia. Le autorità&nbsp;americane hanno cercato di raggiungere aree remote dell'Alaska e del lago Huron per ritrovare due degli oggetti, ma le condizioni meteo hanno reso troppo difficile individuare i resti>. Il Canada >sta invece ancora cercando un terzo pallone abbattuto sopra lo Yukon.&nbsp; \nI piloti militari hanno perlustrato un'area a 20 miglia dalla costa dell'Alaska settentrionale, imponendo temporaneamente restrizioni al volo civile. L'aviazione americana ha utilizzato velivoli dotati di radar per vedere attraverso il ghiaccio, ma non ha trovato alcuna traccia dell'oggetto, che si ritiene abbia le dimensioni di un Maggiolino Volkswagen. \nBiden ha dichiarato che, secondo la valutazione dei servizi segreti, i tre oggetti erano molto probabilmente palloni aerostatici legati a società&nbsp;private>, istituti ricreativi o di ricerca che studiano il clima o conducono altri esperimenti scientifici. Alla domanda se uno dei palloni possa appartenere a un gruppo chiamato Northern Illinois Bottlecap Balloon Brigade>, Kirby, ha risposto: \"È molto difficile, fino a quando non si riesce a mettere le mani su qualcosa, poterlo dire, e, a causa della posizione in cui si trova sopra il lago Huron, dobbiamo tutti accettare la possibilità&nbsp;di non essere in grado di recuperarlo\".<br> &nbsp;",
        "ranked": 4,
        "placed": "Esteri",
        "epoch": 1676725223.7662137,
        "language": "IT",
        "source": "AGI"
    },
    {
        "title": "Per ricostruire Mykolaiv c'è un piano dell'Onu guidato da architetti italiani  ",
        "date_raw": "Sat, 18 Feb 2023 07:19:15 GMT",
        "date": "2023-02-18",
        "url": "https://www.agi.it/estero/rss",
        "news_url": "https://www.agi.it/estero/news/2023-02-18/piano-onu-e-architetti-italiani-ricostruzione-mykolaiv-ucraina-20152255/",
        "subtitle": "",
        "content": "AGI - La Commissione economica per l'Europa delle Nazioni Unite> e lo studio di architettura e urbanistica One Works, con sede a Milano, hanno presentato la prima fase del piano di ricostruzione della città ucraina di Mykolaiv>, una delle tante colpite dall'invasione russa. \nIl progetto, diretto&nbsp;da una dozzina di architetti guidati dagli italiani Leonardo Cavalli> e Giulio De Carli>, è in un momento preliminare e di studio. Il sindaco di Mykolaiv, Oleksandr Syenkevych>, ha espresso l'auspicio che il piano di ricostruzione possa servire da esempio per altre città distrutte nel Paese. Situata a 500 chilometri da Kiev, Mykolaiv era uno dei porti più importanti dell'Ucraina> sul Mar Nero prima dell'invasione russa.&nbsp; \nNegli ultimi 6 mesi, il team di One Works e i suoi partner accademici Politecnico di Milano e Università LIUC, nonchè il partner di digitalizzazione GISDevio, hanno lavorato insieme alle autorità e istituzioni della città di Mykolaiv, allo sviluppo di un quadro strategico preliminare per la città al fine di offrire informazioni di background sul contesto fisico, sociale ed economico, e per obiettivi comuni definiti con un approccio partecipato tra istituzioni e popolazione, a tutti coloro che sono e saranno coinvolti nel futuro sviluppo di Mykolaiv. \n<h2>Il sindaco: \"Occasione di rinascita per tutta l'Ucraina\"</h2> \nSyenkevch,&nbsp;aprendo la conferenza, ha dichiarato: \"Colgo l'occasione per ringraziare tutti coloro che stanno contribuendo a questo progetto. Siamo sicuri che grazie alla collaborazione proficua con One Works, che ha messo a disposizione della città di Mykolaiv un team di professionisti determinati a realizzare un eccellente piano di ricostruzione, potremo portare avanti il progetto. Quello a cui stiamo lavorando non è soltanto un'occasione unica di rinascita per Mykolaiv, ma per tutta l'Ucraina, un modello di ricostruzione e ammodernamento di riferimento per tutto il Paese alla fine del conflitto\". \nDa parte sua Giulio De Carli>, founder e managing partner di One Works, ha dichiarato: \"In questi 6 intensissimi mesi di lavoro al fianco delle straordinarie persone che rappresentano la città di Mykolaiv, tutto il nostro team si è misurato con dinamiche di crescita professionale e umana fuori dal comune. La complessità della sfida è stata governata solo grazie all'altissimo livello di collaborazione tra tutti i partner, che ringrazio. Oggi col completamento della prima fase, imprescindibile base per lo sviluppo effettivo del masterplan, si apre un nuovo capitolo\". \nIl rapporto illustra la visione della futura città pensata su 6 pilastri portanti di sviluppo all'insegna della sostenibilità. I primi 4 tangibili: Green networks, Alloggi accessibili, Mobilità sostenibile, Industria e Innovazione. Gli ultimi 2 intangibili ma altrettanto fondamentali per consentire l'attuazione accurata ed efficiente di quelli tangibili: Governance e Coinvolgimento della comunità.&nbsp;",
        "ranked": 5,
        "placed": "Esteri",
        "epoch": 1676725223.7662148,
        "language": "IT",
        "source": "AGI"
    },
    {
        "title": "I suoni di Kiev prima della guerra ",
        "date_raw": "Sat, 18 Feb 2023 06:35:39 GMT",
        "date": "2023-02-18",
        "url": "https://www.agi.it/estero/rss",
        "news_url": "https://www.agi.it/estero/news/2023-02-18/album-suoni-kiev-prima-della-guerra-20150941/",
        "subtitle": "",
        "content": "AGI - Com'era l'atmosfera di Kiev prima della guerra? Quali erano i suoi rumori, i suoi silenzi, le sue vibrazioni? A captarli è stato un compositore ucraino che li ha incisi nell'album “Kyiv Eternal”> e che documenta “una città che è cambiata per sempre\" e che è stato ultimato dopo l'invasione russa, anche se il progetto risale a più di un decennio fa”, spiega il suo autore, Heinaly, soprannome di Oleh Shpudeiko>.&nbsp; \nSi tratta di registrazioni fatte nelle stazioni ferroviarie o in luoghi che catturano il rumore del traffico e il canto degli uccelli, lo sgocciolare dell'acqua in un tunnel, il rombo dei treni su un binario, il balbettio di voci in un centro commerciale, tutte registrazioni poi tagliate, manipolate, rimontate, accompagnate da sintetizzatori e “trasformate in un pezzo di ambient music avvincente”, segnala il Guardian. Una volta raccolto il materiale, Shpudeiko si è poi trasferito a Leopoli, mentre la battaglia di Kiev infuriava nel corso dei primi mesi di guerra, ed è tornato brevemente dopo che l'avanzata dell'esercito russo è stata respinta con successo. \nKyiv Eternal by Heinali \n<h2>\"Volevo proteggere la città dai pericoli\"</h2> \n\"Kiev&nbsp;era più viva che mai, ma volevo proteggerla dai pericoli, consolarla\", dice. “Questa era una città dove avevo trascorso 37 anni della mia vita.&nbsp;Quindi questo album è diventato un inno a questa parte della mia identità”. Lui definisce questo lavoro come “un loop di memoria”. E spiega: ““Quando ricordiamo le cose, ricordiamo solo alcune parti.&nbsp;Potremmo cambiare parti di quella memoria nel nostro cervello: aggiungeremo, rimuoveremo o amplificheremo un'informazione.&nbsp;È molto simile a un loop musicale.&nbsp;Un frammento eseguito più e più volte cambierà leggermente a ogni ripetizione”. \nMa non è finita qui. “Kyiv Eternal” viene pubblicato esattamente un anno dopo l'invasione russa>, e a breve distanza dall'uscita di un altro album sempre di Heinali, “Live From a Bomb Shelter in Ukraine”&nbsp;,&nbsp;che documenta invece un'esibizione trasmessa in live streaming da uno scantinato di Lviv “mentre i missili russi piovevano sul nazione”.&nbsp;Quell'album contiene la musica di un progetto chiamato Organa su cui l'artista ha lavorato per diversi anni, in cui la musica liturgica medievale> viene riconfigurata per sintetizzatori modulari e cantanti non classici. Shpudeiko ora vive temporaneamente in Germania, ed è uno delle centinaia di artisti ucraini che si sono trasferiti in&nbsp;Europa>, grazie al sostegno del ministero della cultura ucraino, i quali hanno per obiettivo quello di preservare e promuovere l'arte ucraina in esilio.",
        "ranked": 6,
        "placed": "Esteri",
        "epoch": 1676725223.7662165,
        "language": "IT",
        "source": "AGI"
    },
    {
        "title": "Scoppia il caso Ppe. Berlusconi: \"Criticato perché voglio la pace\"",
        "date_raw": "Fri, 17 Feb 2023 21:32:36 GMT",
        "date": "2023-02-17",
        "url": "https://www.agi.it/estero/rss",
        "news_url": "https://www.agi.it/estero/news/2023-02-17/scintille-ppe-forza-italia-weber-annulla-evento-napoli-20154724/",
        "subtitle": "",
        "content": "AGI - Un macigno che piomba su Forza Italia e sul suo leader, Silvio Berlusconi. >A scagliarlo è il presidente del Ppe, Manfred Weber>. Poche righe, in cui la presa di distanza dalle parole del leader azzurro sull'Ucraina e Zelensky (>\"Giudico molto, molto negativamente il comportamento di questo signore\". \"Se fossi stato premier non lo avrei incontrato\") è netta. Poche righe sono sufficienti per lanciare l'affondo: \"A seguito delle affermazioni di Silvio Berlusconi sull'Ucraina abbiamo deciso di annullare le nostre giornate di studio a Napoli\">. \nE la replica di Berluscon>i non si fa attendere. Il leader di Forza Italia sceglie i canali social e via Facebook rilancia.&nbsp;\"Con il mondo sull'orlo di una guerra nucleare tra Russia e i Paesi della Nato - scrive - io vengo criticato perché&nbsp;sto chiedendo che insieme ai sostegni per l'Ucraina>, da sempre condivisi e votati da Forza Italia, si apra immediatamente un tavolo per arrivare alla pace>. Questo è un dovere per un partito come il Ppe\".&nbsp; \n\"Il supporto per l'Ucraina non è facoltativo\", ha scritto Weber. Il leader del Ppe 'salva' però Antonio Tajani e Forza Italia,> che \"nel Ppe hanno il nostro pieno sostegno\". Così come Weber tiene a sottolineare che nulla cambia nei confronti del premier italiano e del suo esecutivo: \"Proseguiamo la collaborazione con il governo italiano sui temi dell'Ue\", spiega in un tweet. Insorge Forza Italia, che giudica quantomeno \"incomprensibili\" le parole di Weber. Parole accolte con stupore dall'ex premier. \nBerlusconi viene descritto come molto sorpreso dal tweet del presidente del Ppe. Lo stesso Weber che, solo la scorsa estate, a fine agosto, era stato ricevuto da Berlusconi ad Arcore. Al termine del lungo colloquio il Cavaliere sui suoi canali social scriveva: \"Ho ricevuto oggi l'amico Manfred Weber\". Dal canto suo, il leader del Ppe aveva esortato gli elettori a votare \"per Forza Italia, per coloro che credono in un forte processo di integrazione europea\". Questo avveniva meno di sei mesi fa. \nOggi il tweet di Weber cambia radicalmente la situazione. \"Berlusconi è Forza Italia, Forza Italia è Berlusconi: >non condivido perciò la decisione di rinviare la riunione di Napoli\", replica netto il ministro degli Esteri Antonio Tajani. \"Anche perchè Berlusconi e Forza Italia hanno sempre votato come il Gruppo Ppe sull'Ucraina come dimostrano gli atti del Parlamento europeo\", aggiunge. Ancor più netto il capodelegazione di Forza Italia al Parlamento europeo, Fulvio Martusciello: \"Forza Italia aderisce da 25 anni al Ppe e il presidente Berlusconi ne incarna da sempre storia e valori. In Italia è interprete e garante dei valori cristiani ed europei su cui si fonda l'Unione Europea. Riteniamo pertanto inaccettabili le parole del presidente Weber\".&nbsp; \nNon lesinano critiche i due capigruppo azzurri di Camera e Senato: \"Le parole di Manfred Weber sorprendono e le respingiamo con energia e determinazione\", scandiscono Licia Ronzulli e Alessandro Cattaneo,> che rimarcano: \"Forza Italia non ha mai lasciato alcun margine di ambiguità sulla crisi ucraina e il presidente Silvio Berlusconi ha chiarito a più riprese che non ha mai inteso venir meno all'impegno preso nel sostenere l'Ucraina, quindi non deviando in alcun modo dalla linea del partito. \nDentro Forza Italia esiste una sola linea e respingiamo - come abbiamo sempre fatto - ogni maldestro tentativo di dividerci\". Dunque, i due capigruppo si augurano \"il chiarimento del malinteso e un ravvedimento di Manfred Weber\", al quale lanciano un avvertimento: non entri \"nella vita interna di un partito, imponendo o escludendo i leader dello stesso. Questo è inaccettabile\". Parte il fuoco di fila dei parlamenmtari e esponenti di governo azzurri: il filo conduttore è non solo lo stupore ma soprattutto il ritenere inaccettabili le parole di Weber. \nLa convention del Ppe si sarebbe dovuta svolgere a Napoli dal 7 al 9 giugno> e avrebbe portato in città tutti gli eurodeputati del Partito popolare (prima formazione politica a Strasburgo) per l'avvio della strategia della campagna elettorale in vista del voto del 2024. Alla convention del Ppe erano attesi, tra gli altri, la presidente della Commissione europea, Ursula von der Leyen, e la presidente del Parlamento europeo, Roberta Metsola. Nei giorni scorsi diversi esponenti del partito popolare, in particolare dei Paesi del Nord e dei Baltici, avevano chiesto di boicottare la partecipazione di Silvio Berlusconi in seguito alle sue prese di posizione contro il presidente ucraino, Volodymyr Zelensky.&nbsp;",
        "ranked": 7,
        "placed": "Esteri",
        "epoch": 1676725223.7662177,
        "language": "IT",
        "source": "AGI"
    },
    {
        "title": "L'età di Biden un tema politico, ma il presidente ha superato i test medici",
        "date_raw": "Fri, 17 Feb 2023 17:21:02 GMT",
        "date": "2023-02-17",
        "url": "https://www.agi.it/estero/rss",
        "news_url": "https://www.agi.it/estero/news/2023-02-17/eta-di-biden-un-tema-politico-ma-il-presidente-ha-superato-i-test-medici-20153485/",
        "subtitle": "",
        "content": "AGI - Il presidente Joe Biden è un \"uomo di 80 anni vigoroso e in piena salute>, in grado di svolgere con successo il ruolo di presidente>\". Le parole pronunciate ieri dal medico ufficiale della Casa Bianca, Kevin O'Connor, dovevano servire a contenere l'inquietudine che da mesi agita i Democratici, ma hanno finito per seminare nuovi dubbi. \nIntanto è emerso che gli è stata scoperta e rimossa una \"lesione\" dal torace> e che il presidente continua a soffrire sintomi di reflusso gastroesofageo, un tipo di malattia legata all'infiammazione dell'esofago. Ecco spiegato, ha chiarito O'Connor, perché Biden è costretto continuamente a rischiararsi la voce e a tossire. \nIl quadro clinico arriva nel mezzo di un periodo in cui i Democratici si chiedono se un uomo di ottant'anni sia davvero in grado di candidarsi tra due anni a guidare per altri quattro il Paese più potente al mondo e a reggere il ritmo di incontri, viaggi, conferenze, summit, che un ruolo del genere richiede. \nSe Biden dovesse correre e conquistare il secondo mandato>, concluderebbe la sua carriera politica a 86 anni>. Già oggi è il presidente più anziano della storia degli Stati Uniti.> Il tema dell'\"ageismo\" è molto attuale in Usa: la star del pop Madonna, 64 anni, ha attaccato media e fans per aver osato criticare il risultato dei suoi interventi chirurgici al viso, che hanno finito per stravolgerle completamente i tratti. \n\"Discriminate le donne in base all'età\", ha tuonato Madonna>. Ma in questo non è da sola: Biden è destinato da qui al 2024 a essere messo sulla graticola anche in base ai suoi dati anagrafici. Come prima proposta da fresca candidata presidenziale per i Repubblicani, Niki Haley >ha detto che ogni politico sopra i 75 anni dovrebbe sottoporsi a un test cognitivo mentale>, prima di assumere l'incarico di presidente degli Stati Uniti. \nIl messaggio, non a caso, era rivolto anche a Donald Trump, che ha 76 anni> e non ha nessuna voglia di ritirarsi. Ma alla Casa Bianca adesso c'è Biden e da mesi ogni sua parola, ogni espressione, ogni attimo di incertezza non viene più analizzato politicamente ma esaminato come una diagnosi medica: lastre, non sondaggi, giudizi medici, non politici. \nAnche gli stessi giornalisti al seguito del presidente, in gran parte progressisti, non possono fare a meno di notare i momenti in cui Biden sembra perdere il filo del discorso. >Sui social spopolano i video in cui il presidente si volta per dare la mano a qualcuno che, in realtà, non c'è, oppure mentre inciampa lungo la scaletta che lo porta sull'Air Force One, l'aereo presidenziale. \nNella stessa gestione dell'avvistamento del<a href=\"https://www.agi.it/economia/news/2023-02-16/biden-palloni-spia-cina-20141336/\"> 'pallone spia' cinese e dei successivi 'oggetti' intercettati e abbattuti</a>, l'opposizione ha visto segni di decadimento psicofisico: perché, hanno attaccato, ha aspettato così tanto per abbattere il pallone? \nLe dichiarazioni affrettate di alcuni generali dell'aviazione, che non avevano escluso, domenica, l'ipotesi \"invasione alieni\", hanno finito per scatenare l'ironia di chi vede alla Casa Bianca non un Commander in Chief in pieno possesso delle proprie facoltà mentali ma una versione presidenziale del dottor Rumack di Leslie Nielsen ne \"L'aereo più pazzo del mondo\". \nAnche l'ultima conferenza stampa non è rimasta immune dalla diagnosi medica. A una settimana dall'abbattimento del primo 'oggetto' volante, intercettato sopra l'Alaska, seguito da altri due, uno in Canada e l'altro in Michigan, Biden non è stato in grado di indicare con precisione di cosa si trattasse:> il presidente ha escluso che fossero cinesi e che facessero parte di un piano spionistico di un Paese straniero. \n\"I tre oggetti - ha spiegato - sono probabilmente legati a compagnie private o istituti di ricerca, che studiano le conduzioni del tempo o conducono ricerche scientifiche\". Quel \"probabilmente\" ha lasciato perplessi i media. E, in modo inevitabile, tutto viene associato all'età avanzata del Commander. Ma alla Casa Bianca continuano a guardare oltre. \nIl medico della Casa Bianca ha aggiunto che Biden non ha più&nbsp;sintomi associati al Covid>, dopo il contagio registrato a luglio, e tutti i parametri medici sono buoni: il presidente pesa 80 chili, lui che è alto un metro e ottanta, la pressione è 128/76, ha un cuore da atleta, con 69 battiti al minuto, ed è dimagrito di tre chili >rispetto a quando venne esaminato nel 2021. Ma questo non basterà a placare le polemiche e ad allontanare i dubbi. \nI Repubblicani non perderanno l'occasione per sottolineare l'età del presidente e impallinarlo a ogni incertezza. Già in occasione del discorso sullo Stato dell'Unione, il 7 febbraio, la governatrice dell'Arkansas Sarah Huckabee Sanders, a cui era toccato il 'contro discorso', aveva sottolineato come lei fosse la \"più&nbsp;giovane governatrice della nazione\" e Biden il \"più&nbsp;vecchio presidente della storia americana\". \nA lei si è aggiunta Haley con la proposta del test mentale. Ma questo sarà&nbsp;sempre più&nbsp;un tema politico: secondo un rilevamento di Usa Today/Suffolk University un elettore su due pensa che l'età ideale per guidare il Paese sarebbe tra i 51 e i 65 anni>. Ed è ciò&nbsp;che sembra pensare la maggioranza dei Democratici e dei Repubblicani, a parte due. Biden e Trump.&nbsp;",
        "ranked": 8,
        "placed": "Esteri",
        "epoch": 1676725223.766219,
        "language": "IT",
        "source": "AGI"
    },
    {
        "title": "Palloni-spia, 100 anni fa già c'erano",
        "date_raw": "Fri, 17 Feb 2023 15:33:13 GMT",
        "date": "2023-02-17",
        "url": "https://www.agi.it/estero/rss",
        "news_url": "https://www.agi.it/estero/news/2023-02-17/storia-palloni-spia-100-anni-fa-20151830/",
        "subtitle": "",
        "content": "AGI - Il pilota statunitense che, a inizio febbraio, ha abbattuto il 'pallone spia' cinese che ondeggiava ad alta quota davanti alle coste della Carolina del Sud aveva, come nome in codice, quello di \"Frank01>\". Una scelta in omaggio a un eroe della Prima guerra mondiale, Frank Luke Jr., il primo aviatore a ricevere la Medaglia d'Onore per meriti sul campo di battaglia: aveva infatti abbattuto 14 palloni-spia tedeschi durante la guerra>, dieci dei quali in soli otto giorni. \nL'utilizzo delle mongolfiere, il più&nbsp;antico veicolo aereo dell'uomo, nelle guerre non è una novità. Il giovane pilota, soprannominato 'Arizona Balloon Buster>', era un sottotenente e rimase ucciso durante una missione a caccia di un 'pallone-spia' dietro le linee nemiche. \nLa sua fama di eroe era così&nbsp;consolidata che, dopo la sua morte, si raccontava che avesse ucciso 7 soldati tedeschi che gli si erano avvicinati mentre giaceva morente. \nDurante la Seconda guerra mondiale, fu il Giappone a lanciare quasi 10mila palloni verso gli Stati Uniti,> palloni aerostatici che caricavano ciascuno due bombe incendiarie e una mina antiuomo. Era il tentativo di Tokyo di portare la guerra nel cuore degli Stati Uniti. \nI palloncini venivano costruiti dagli alunni delle scuole giapponesi, che li assemblavano con strati di carta velina prelevati da fibre di gelso>. Degli oltre 9mila palloni-bomba giapponesi, il primo dei quali fu lanciato il 3 novembre 1944>, si calcola che solo un migliaio raggiunsero le coste statunitensi e solo 300 atterrarono sul suolo americano, secondo il Washington Post. \n&nbsp;Le sole vittime civili su suolo americano furono una mamma e cinque ragazzini>: accadde quando un pallone-bomba inesploso fu trovato nel Sud dell'Oregon, in una zona montuosa, Gearhart Mountain. Elsye Mitchell quel giorno, nonostante il sole, era stata quasi tentata di rimanersene a casa: aveva preparato una torta al cioccolato la sera prima, raccontò in seguito la sorella, ma la 26enne era incinta del primo figlio e non si sentiva bene. \nEppure la mattina del 5 maggio 1945 >decise di unirsi al marito, il reverendo Archie Mitchell, e a un gruppo di bambini della scuola domenicale della loro comunità. Mentre lui parcheggiava l'auto, Elyse e i ragazzi lo chiamarono dicendo che avevano trovato uno strano oggetto nel bosco. Lui gridò di stare lontano, ma era troppo tardi>: l'esplosione falcidiò&nbsp;la donna e i cinque ragazzini, tutti tra gli 11 e i 14 anni. \nTra l'altro i percorsi di queste mongolfiere erano soggetti ai capricci del vento, e dunque molto difficili da intercettare: tra il 1945 e il 1946 furono quasi 500 gli aerei statunitensi che perlustrarono i cieli ma riuscirono ad abbatterne solo due. Furono pero' avvistati a decine da agricoltori, taglialegna e allevatori. La censura aveva chiesto alla stampa di tacere>, in modo che i giapponesi non sapessero che erano riusciti davvero a raggiungere la terraferma americana; ma dopo i morti in Oregon, il ministero della Guerra fu costretto a diffondere una nota per descriverli in modo che le persone che trovavano i detriti sapessero che non dovevano toccarli.&nbsp;",
        "ranked": 9,
        "placed": "Esteri",
        "epoch": 1676725223.76622,
        "language": "IT",
        "source": "AGI"
    },
    {
        "title": "Zelensky apre la Conferenza di Monaco: \"No alternativa alla sconfitta russa\"",
        "date_raw": "Fri, 17 Feb 2023 14:59:01 GMT",
        "date": "2023-02-17",
        "url": "https://www.agi.it/estero/rss",
        "news_url": "https://www.agi.it/estero/news/2023-02-17/conferenza-sicurezza-monaco-scholz-zelensky-20151047/",
        "subtitle": "",
        "content": "AGI - È stato l'intervento in videocollegamento del presidente dell'Ucraina, Volodymyr Zelensky>, ad aprire la&nbsp;Conferenza sulla sicurezza di Monaco di Baviera, che avrà al centro il conflitto tra Kiev e Mosca. Oltre al padrone di casa, il cancelliere tedesco Olaf Scholz, partecipano, tra gli altri, la vice presidente degli Stati Uniti, Kamala Harris>, il presidente francese, Emmanuel Macron>, il primo ministro britannico, Rishi Sunak>, e la presidente della Commissione europea, Ursula von der Leyen>. \n<h2>Zelensky: \"Nessun compromesso con Mosca\"</h2> \nIntervenuto lo scorso anno nella precedente edizione, pochi giorni prima che iniziasse l'invasione del suo Paese, Zelensky si è detto&nbsp;convinto che non esista \"alternativa\" alla sconfitta del Cremlino in quanto \"se vincerà&nbsp;in Ucraina, la Russia punterà&nbsp;le armi sui Paesi vicini\" e non è quindi possibile scendere a \"compromessi\". \nZelensky ha assicurato che la vittoria contro la Russia sul campo di battaglia è&nbsp;a portata di mano e ha elencato tutti i risultati messi a segno&nbsp;dal 24 febbraio. Poi, ispirandosi alla similitudine di Davide contro Golia, ha assicurato che è essenziale fare in modo che Mosca non guadagni più&nbsp;tempo con cui \"distruggere più&nbsp;vite\". \"La nostra vita dipende da questo\", ha proseguito il leader ucraino, secondo il quale i ritardi consentono al Cremlino di destabilizzare la situazione geopolitica su scala globale acquistando armi dall'Iran e provocando escalation in Paesi come il Mali o la Repubblica Centrafricana. \n\"Il Golia russo cadrà&nbsp;quest'anno\", ha comunque previsto Zelensky, auspicando che sia possibile tenere nel 2024 \"la prima conferenza sulla sicurezza dopo la guerra\" e con una \"Ucraina libera\":&nbsp;\"Possiamo sconfiggere Putin. E non solo Putin ma tutti i Putin del mondo\".&nbsp; \n<h2>Scholz: \"Ci aspetta una lunga guerra\"</h2> \nDopo Zelensky, ha parlato Scholz, il quale ha sottolineato che \"non sono le nostre spedizioni di armi a prolungare la guerra. Al contrario. Prima Putin capisce che non raggiungerà&nbsp;il suo obiettivo imperialista, maggiori sono le possibilità&nbsp;della conclusione della guerra e di un ritiro delle truppe\". \n\"Ci aspetta una lunga guerra\", ha sottolineato il cancelliere, secondo il quale&nbsp; la Germania continuerà&nbsp;a trovare un equilibrio tra fornire il miglior sostegno possibile all'Ucraina ed evitare una \"escalation involontaria\" tra Nato e Russia. \n<h2>Macron: ora conferenza sulla difesa aerea europea</h2> \n\"Siamo pronti a un conflitto prolungato\", ha garantito il presidente francese Emmanuel Macron,&nbsp;\"e&nbsp;dicendo questo non lo auspico, ma soprattutto se non lo desideriamo, dobbiamo essere collettivamente credibili nella nostra capacità&nbsp;di tenere questo sforzo\". L'inquilino dell'Eliseo ha invitato i partner comunitari a \"investire massicciamente in difesa\" in modo da essere \"credibili\" nel sostegno a Kiev.&nbsp;&nbsp;\"Oggi chiaramente non é&nbsp;il momento del dialogo perché&nbsp;la Russia ha scelto la guerra e compie crimini\", ha aggiunto. \nMacron ha quindi suggerito una conferenza a Parigi sulla difesa aerea europea&nbsp;che \"permetterà&nbsp;di affrontare questo tema dal punto di vista industriale, con la partecipazione di tutti gli industriali europei che hanno soluzioni da offrire, ma anche dal punto di vista strategico e, direi forse, prima di tutto dal punto di vista strategico, compresa la questione della deterrenza\". \n<h2>L'Occidente verso nuove sanzioni</h2> \nAnche i rapporti Usa-Cina >saranno al centro dell'incontro di tre giorni. La tensione è&nbsp;alle stelle dopo che Washington ha abbattuto un <a href=\"https://www.agi.it/economia/news/2023-02-16/biden-palloni-spia-cina-20141336/\">presunto pallone spia cinese</a> nei cieli Usa. Per gli Usa, oltre a Harris, ci sarà anche il segretario di Stato, Antony Blinken>, per la Cina il massimo diplomatico, Wang Yi>, che ieri era in Italia. Presente anche il segretario generale della Nato, Jens Stoltenberg>. L'Ucraina è rappresentata dal ministro degli Esteri, Dmytro Kuleba>. \nIn un'intervista rilasciata ieri alla Bbc, Zelensky ha ripetuto i suoi appelli per maggiori aiuti militari occidentali: \"Naturalmente, le armi moderne accelerano la pace. Le armi sono l'unica lingua che la Russia capisce\", ha detto il presidente ucraino, che ha anche escluso concessioni territoriali in un potenziale accordo di pace con la Russia. \nMa la recente decisione di Berlino di consentire l'invio in Ucraina di <a href=\"https://www.agi.it/estero/news/2023-01-18/carri-armati-tedeschi-leopard-germania-ucraina-19693412/\">carri armati Leopard </a>>di fabbricazione tedesca, dopo settimane di esitazione, ha alimentato la speranza di Kiev su potenziali future consegne di armi. Kuleba dovrebbe anche partecipare domani ad una riunione dei ministri degli Esteri del G7, a margine della conferenza. Sulla scia dei segnali secondo i quali la Russia sta riuscendo ad adattarsi alle sanzioni imposte dall'Occidente dopo l'invasione, gli Stati Uniti e i loro alleati pianificano un'importante serie di nuove misure contro Mosca> in occasione dell'anniversario dell'inizio dell'invasione, il 24 febbraio, secondo quanto riferito da un funzionario Usa.&nbsp; \n&nbsp;",
        "ranked": 10,
        "placed": "Esteri",
        "epoch": 1676725223.7662213,
        "language": "IT",
        "source": "AGI"
    }
]
