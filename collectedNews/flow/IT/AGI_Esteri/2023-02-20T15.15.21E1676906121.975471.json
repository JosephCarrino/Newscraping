[
    {
        "title": "Una seconda persona è stata uccisa da uno squalo in meno di un mese",
        "date_raw": "Mon, 20 Feb 2023 13:56:09 GMT",
        "date": "2023-02-20",
        "url": "https://www.agi.it/estero/rss",
        "news_url": "https://www.agi.it/estero/news/2023-02-20/squalo-uccide-turista-nuova-caledonia-20184958/",
        "subtitle": "",
        "content": "AGI Uno squalo ha ucciso un turista australiano di 59 anni in Nuova Caledonia. E' il secondo episodio riportato dai media in meno di un mese, dopo una sedicenne sbranata agli inizi di febbraio in Australia. \nDomenica, l'uomo stava nuotando a circa 150 metri dalla spiaggia di Chateau-Royal della capitale Nouméa, quando lo squalo lo ha attaccato, mordendolo più volte>. \nSecondo quanto riportato dalle autorità, due persone che navigavano con la loro barca nelle vicinanze lo hanno riportato sulla spiaggia, dove i servizi di emergenza hanno cercato di salvarlo. Il 59enne aveva ferite importanti alla gamba e a entrambe le braccia ed è morto sul posto, nonostante il massaggio cardiaco>. Molti i bagnanti che hanno assistito all'attacco. La polizia ha immediatamente evacuato la spiaggia. \nIl sindaco della città, Sonia Lagarde, ha ordinato la chiusura della maggior parte dei lidi della zona e la cattura degli squali tigre e degli squali toro nelle acque vicine. Secondo la polizia, che ha impiegato dei droni per rintracciarli, ne sono stati avvistati due prima che le operazioni venissero sospese al calar della notte. \nIl procuratore locale, Yves Dupas, ha dichiarato che un'indagine farà luce sulle circostanze dell'attacco, avvenuto all'interno della zona sorvegliata dai bagnini. Il mese scorso un nuotatore di 49 anni è stato gravemente ferito da uno squalo, sempre vicino alla spiaggia di Chateau-Royal. Un surfista è stato attaccato da uno squalo pochi giorni dopo, ma è riuscito a salvarsi senza ferite. \nLa Nuova Caledonia si trova a sud di Vanuatu e a 1.200 km (750 miglia) a est dell'Australia. Proprio a Perth qualche settimana fa, <a href=\"https://www.agi.it/estero/news/2023-02-06/ragazzina-morta-attaccata-squalo-fiume-swan-australia-19974667/\">una ragazzina di 16 anni è morta attaccata da uno squalo in un fiume</a>. L'adolescente – il cui nome non è stato reso noto – era con le sue amiche su una moto d'acqua sul fiume Swan, quando ha deciso di tuffarsi per nuotare con un gruppo di delfini.&nbsp; \nSecondo il Museo di Storia Naturale della Florida, che tiene un registro degli attacchi di squali in tutto il mondo dal 1958, la Nuova Caledonia è al 13° posto nel mondo per numero totale di attacchi di squal>i.",
        "ranked": 1,
        "placed": "Esteri",
        "epoch": 1676902522.5942676,
        "language": "IT",
        "source": "AGI"
    },
    {
        "title": "Blitz a sorpresa di Biden a Kiev. Altri 500 milioni all'Ucraina",
        "date_raw": "Mon, 20 Feb 2023 13:30:27 GMT",
        "date": "2023-02-20",
        "url": "https://www.agi.it/estero/rss",
        "news_url": "https://www.agi.it/estero/news/2023-02-20/biden-a-sorpresa-a-kiev-a-un-anno-da-inizio-guerra-20184507/",
        "subtitle": "",
        "content": "AGI - Alla vigilia del primo anniversario dell'invasione russa in Ucraina, il presidente Usa, Joe Biden, ha fatto una visita a sorpresa a Kiev>. Era la sua prima volta da quando è cominciata la guerra e in tutto il Paese hanno suonato a lungo gli allarmi antiaereo per dargli il benvenuto. Zelensky ha parlato di \"visita storica>\" e \"colloqui fruttuosi che avranno un riflesso sul campo di battaglia\". \nBiden ha preso di mira direttamente il capo del Cremlino, Vladimir Putin: \"Si è sbagliato di grosso\", ha detto, per aver pensato che l'Ucraina fosse debole e che l'Occidente non avrebbe risposto perché&nbsp;diviso: \"Un anno dopo, Kiev resiste>. E l'Ucraina resiste. La democrazia resiste\". \n\"Sono qui per mostrare il nostro fermo sostegno all'indipendenza, alla sovranità&nbsp;e all'integrità&nbsp;territoriale della nazione\": questo il messaggio consegnato a Zelensky dal presidente Usa, che ha detto di avere \"piena fiducia\" sul fatto che l'Ucraina vincerà&nbsp;in quella che è \"la più&nbsp;grande guerra sul suolo europeo in tre quarti di secolo\". Biden ha rimarcato che l'obiettivo di Putin di \"cancellare l'Ucraina dalla carta geografica\" sta fallendo e aggiunto che decine di migliaia di russi, non solo soldati, sono fuggiti dal Paese \"e non solo dall'esercito\" perché&nbsp;non vedono \"alcun futuro\". \nE ha annunciato altri 500 milioni di dollari in nuovi aiuti (>gli Usa hanno fornito quasi 30 miliardi di dollari nell'assistenza all'Ucraina) e un'altra consegna di armi: munizioni per l'artiglieria, oltre a javelin, obici, radar per sorveglianza aerea (per proteggere il Paese dai missili da crociera russi). Ma non ha menzionato nessuno nuovo tipo di equipaggiamento che l'Ucraina non abbia ricevuto in precedenza. \nNessun riferimento neanche ai caccia (Biden ha già&nbsp;escluso l'invio degli F-16) anche se Zelensky ha detto che si è parlato di armi \"a lungo raggio\", i missili a cui adesso punta. Il capo della Casa Bianca ha anche promesso nuove sanzioni che saranno annunciate nei prossimi giorni contro l'oligarchia russa e rinnovato il suo impegno a sostenere l'Ucraina \"per tutto il tempo necessario\". \n\"Siamo qui per rimanere\", ha aggiunto. Le sirene anti-missile aerei suonavano quando Biden e Zelensky hanno visitato il monastero dalla cupola dorata vicino alla grande piazza di San Michele, dove ci sono i carri armati russi distrutti, e un muro, con le foto di ognuno dei morti, ricorda i soldati caduti combattendo la guerra. \nDopo che i due leader hanno deposto una corona americana e una ucraina>, una accanto all'altra, nel palazzo presidenziale hanno parlato alla stampa. Poi il presidente è ripartito alla volta di Varsavia. Da notare che la tappa del presidente americano nella capitale ucraina coincide con la visita a Mosca del massimo diplomatico cinese, Wang Yi, che potrebbe incontrare lo stesso Putin: sul tavolo la proposta di pace di Pechino a Mosca.&nbsp;",
        "ranked": 2,
        "placed": "Esteri",
        "epoch": 1676902522.5942702,
        "language": "IT",
        "source": "AGI"
    },
    {
        "title": "Le lezioni che la Polonia ha imparato e che l'Europa non può ignorare ",
        "date_raw": "Mon, 20 Feb 2023 12:40:10 GMT",
        "date": "2023-02-20",
        "url": "https://www.agi.it/estero/rss",
        "news_url": "https://www.agi.it/estero/news/2023-02-20/lezioni-storia-imparate-da-polonia-europa-non-puo-ignorare-20183682/",
        "subtitle": "",
        "content": "AGI - Otto von Bismarck sosteneva che chi teneva la Boemia teneva l'Europa. Ma solo perché era nato venti anni dopo l'ultima e definitiva spartizione che aveva cancellato la Polonia dalla cartina d'Europa (la sua Prussia ne aveva inghiottito un'ampia porzione), e morirà sedici anni prima che diventasse un campo di battaglia tra Germania e Russia, nel definitivo ripudio della sua Ostpolitik. \nLa Polonia rinata nel 1918 tornerà cruciale nel 1939, ancora una volta nello scomodo ruolo di vaso di coccio tra i due vasi di ferro degli eterni nemici, destinata a essere nuovamente smembrata nella provvisoria alleanza tra III Reich di Hitler e Urss di Stalin. La politica dell'equidistanza di Varsavia naufragherà nel protocollo segreto del Patto Ribbentrop-Molotov e nell'abbandono da parte di Francia e Inghilterra che si erano impegnate a difenderne l'integrità e l'indipendenza. \nLa Polonia post caduta del Muro di Berlino, filoccidentale ed euroatlantica, le dure lezioni del passato le ha dovute imparare per forza di cose, e oggi che si ritrova nevralgica sotto i venti di guerra che spirano sull'Ucraina dalla Russia, guarda più a Washington che a Bruxelles. Difficile darle torto. \nL'Europa le ha rimproverato un subitaneo attivismo pro-Kiev e un allineamento agli Stati Uniti nel tenere a bada Vladimir Putin, e quasi con fastidio le ha riconosciuto lo straordinario slancio di solidarietà nell'accoglienza di milioni di profughi dopo che negli ultimi anni si era spesa nella narrazione sul diniego all'immigrazione incontrollata, non mancando neppure di sdegnarsi per la chiusura della frontiera con la Bielorussia davanti alla quale Aljaksandr Lukashenko aveva riversato frotte di disperati desiderosi di entrare in UE con la cinica politica dei prezzi stracciati e delle agevolazioni di ogni tipo, tanto per saggiare provocatoriamente la permeabilità. \nComprendere la centralità odierna della Polonia> non può prescindere dal conoscerne la storia e nell'analizzare il presente. Chi fa leva sui facili “ismi” tanto di moda e tanto strabusati (sovranismo, nazionalismo, tanto per stare ai primi), ignora che in 123 anni di spartizione tra Austria, Prussia e Russia (1772, 1793 e 1795), il senso religioso (cattolicesimo) e quello di appartenenza culturale sono stati i baluardi da preservare a tutti i costi da tutti i tentativi di sradicamento e cancellazione da parte di ortodossia>, protestantesimo, germanizzazione e russificazione con chiusure delle università e divieto di utilizzo pubblico del polacco. \nIl Paese della prima costituzione moderna d'Europa (3 maggio 1795) si aggrappò alla lingua, alla letteratura, alla musica, in attesa della faticosissima rinascita politica dopo l'illusione napoleonica e le tante rivoluzioni soffocate nel sangue, ai versi di Adam Mickiewicz e ai virtuosismi di Fryderyk Chopin prima delle legioni del Maresciallo Józef Piłsudski. Quando nel 1945 la Polonia devastata e dissanguata (sei milioni di morti sui 35 milioni di abitanti del 1939) venne spostata verso occidente per soddisfare gli appetiti di Stalin, pur non essendosi mai arresa né alla Wehrmacht né all'Armata Rossa, venne trattata ancora peggio di un Paese sconfitto. \nAveva subito distruzioni sistematiche di strutture, infrastrutture e intere città>, come Varsavia rasa al suolo dai genieri di Hitler per cancellarla dalla faccia della terra, poiché aveva “osato” ribellarsi nel 1944 all'Herrenvolk. Aveva subito deportazioni nei lager costruiti sul suo territorio e nei gulag della lontana Siberia e la decimazione della sua classe dirigente (22.000 ufficiali a Katyn con le loro famiglie, professionisti, uomini di fede), aveva sopportato lo spietato razzismo etnico del nazismo e quello sociale del comunismo dopo aver perso l'integrità e l'indipendenza per difendere le quali Francia e Gran Bretagna erano entrate (a malincuore) in guerra, aveva patito il crollo del 50% del PIL che non aveva eguali in Europa. \nIl ritorno al mondo libero e l'ingresso nell'UE nel 2004 ha riportato la Polonia a un ruolo da protagonista> (il 4° Paese più grande dopo la Brexit), ingigantito dalla guerra scatenata da Putin contro l'Ucraina, con qualche riserva sullo strapotere economico della Germania che&nbsp;condiziona la politica continentale. Varsavia ha archiviato in men che non si dica le vecchie e sanguinose frizioni nel periodo tra i due conflitti mondiali, ha teso la mano alla nazione aggredita e si è spesa per l'aiuto militare, perorando la causa dell'invio di carri armati Leopard e dei jet da combattimento, droni, missili e munizioni. \nIn Polonia conoscono storicamente sulla pelle l'atteggiamento della Russia zarista e sovietica e temono a ragione quella contemporanea di Putin, e per questo guardano oltre oceano&nbsp;alla potenza degli Stati Uniti per contenere l'ennesima spinta espansionista del Cremlino, che dopo gli atti di forza in Georgia e in Crimea, ha scatenato un conflitto a rischio di contagio nel Donbass. A un passo dal cuore geografico dell'Europa, che è proprio la Polonia. &nbsp;&nbsp;&nbsp;&nbsp; \n<em>* Marco Patricelli -&nbsp;&nbsp;È autore della prima biografia in Europa del capitano di cavalleria Witold Pilecki, volontario ad Auschwitz per riferire al mondo gli orrori del lager, e dei saggi sulla storia polacca \"Le lance di cartone - Come la Polonia portò l'Europa alla guerra\" (Utet) e \"Morire per Danzica\". Insignito in Polonia dalla Presidenza del Consiglio del titolo di \"Bene Merito\", dal presidente della Repubblica della Croce di ufficiale al merito per la cultura e dall'Istituto nazionale per la memoria del riconoscimento internazionale !\"Testimone della storia\".&nbsp; &nbsp; &nbsp;</em> \n&nbsp;",
        "ranked": 3,
        "placed": "Esteri",
        "epoch": 1676902522.5942717,
        "language": "IT",
        "source": "AGI"
    },
    {
        "title": "Scoperto il primo sex toy dell'antica Roma, era stato scambiato per un oggetto per cucire",
        "date_raw": "Mon, 20 Feb 2023 12:34:19 GMT",
        "date": "2023-02-20",
        "url": "https://www.agi.it/estero/rss",
        "news_url": "https://www.agi.it/estero/news/2023-02-20/dildo-unico-sex-toy-romano-conosciutio-20183687/",
        "subtitle": "",
        "content": "AGI – Errata corrige: un antico oggetto per cucire di oltre 2000 anni fa è in realtà un sex toy.&nbsp;Anzi: l'unico sex toy romano a grandezza naturale conosciuto. Gli archeologi sono quasi convinti che sia proprio questa la funzione del fallo di Vindolanda, rinvenuto nel 1992 a Northumberland, al confine tra l'Inghilterra e la Scozia. Se invece lo strumento non è stato pensato per donare piacere allora potrebbe essere stato un pestello a forma di pene eretto, oppure un ‘porta fortuna' che la gente toccava in segno di buon auspicio. \nDi sicuro non era uno strumento per rammendare, come è stato catalogato anni fa>. \"Devo confessare\", ha detto Rob Collins, docente senior di archeologia dell'Università di Newcastle, \"che una parte di me pensa che sia abbastanza ovvio che si tratti di un pene. Non so chi l'abbia inserito nel catalogo. Forse qualcuno non si sentiva a proprio agio o non pensava che i Romani avrebbero fatto cose così sciocche\". \nEppure le rappresentazioni bidimensionali e tridimensionali di falli erano onnipresenti nel mondo romano nei mosaici, negli affreschi, nelle decorazioni di vasi o nei pendenti portati al collo. \nIl fallo di Vindolanda che oggi è lungo 16 cm era probabilmente più grande perché nel tempo il legno è soggetto a restringersi e deformarsi. \nL'oggetto, esaminato dai ricercatori dell'Università di Newcastle e dell'University College di Dublino, è stato trovato in un fosso insieme a decine di scarpe e accessori per abiti, oltre a prodotti di scarto dell'artigianato come ritagli di pelle e corna lavorate. E forse – sostengono gli scienziati - &nbsp;è questo il motivo per cui è stato considerato uno strumento per rammendare. \n\"Ciò che lo rende una novità è che non si tratta di un fallo piccolo, in miniatura\", ha osservato Collins. \"È a grandezza naturale. Il legno normalmente non sopravvive e finora non siamo riusciti a trovare nessun parallelo\". \n\"Abbiamo avuto delle discussioni molto interessanti”, continuano gli studiosi - Gli antichi oggetti fallici erano spesso usati per allontanare il male. L'analisi ha mostrato che il fallo di Vindolanda aveva estremità notevolmente più lisce, il che indica che è stato usato per qualcosa per un certo periodo di tempo”. \n<img alt=\"\" src=\"https://images.agi.it/pictures/agi/agi/2023/02/20/123042961-785271f1-b07a-4885-a5a6-3b7c8232f4ab.png\"> \nIl team ha dunque individuato tre possibili teorie. Di queste, la più accreditata è quella del giocattolo sessuale anche se, secondo Collins è necessaria una certa cautela: \"A volte [i dildo] non sono sempre stati usati per il piacere... possono essere strumenti di tortura. Ma se fosse vera la prima ipotesi ci troveremmo di fronte al primo dildo romano rinvenuto dall'archeologia. Sappiamo dalla poesia greca e romana e dall'arte greca e romana che questi oggetti venivano usati. Ma mai in archeologia sono stati scoperti reperti simili” \nNon solo: \"Ancora più sorprendente sarebbe il fatto di averlo rinvenuto ai margini settentrionali dell'impero, e non nel ricco cuore dell'Italia romana\".",
        "ranked": 4,
        "placed": "Esteri",
        "epoch": 1676902522.594273,
        "language": "IT",
        "source": "AGI"
    },
    {
        "title": "Biden è a Kiev, visita a sorpresa del presidente americano",
        "date_raw": "Mon, 20 Feb 2023 12:12:05 GMT",
        "date": "2023-02-20",
        "url": "https://www.agi.it/estero/rss",
        "news_url": "https://www.agi.it/estero/news/2023-02-20/biden-a-kiev-visita-a-sorpresa-20181500/",
        "subtitle": "",
        "content": "AGI - Il presidente Usa, Joe Biden, è a Kiev. Il capo della Casa Bianca ha fatto una visita a sorpresa nella capitale ucraina in vista del primo anniversario dell'invasione russa. Il presidente è stato fotografato, accanto al leader ucraino, Volodymyr Zelensky, a piazza Mikhailovskaya. Lo riportano vari utenti su Twitter. In un video si sente anche di sottofondo risuonare la sirena antiaerea. \n&nbsp; \n<blockquote> \n Biden's here — on walkabout in central Kyiv. <a href=\"https://t.co/l9uus74Dke\">pic.twitter.com/l9uus74Dke</a> — Oliver Carroll (@olliecarroll) \n <a href=\"https://twitter.com/olliecarroll/status/1627606329996062721?ref_src=twsrc%5Etfw\">February 20, 2023</a>\n</blockquote>  \nIl presidente Usa è partito nella notte ed è arrivato in treno a Kiev stamane. Lui e Zelensky hanno visitato Piazza San Michele per rendere omaggio ai caduti della guerra. \n<blockquote> \n It is confirmed! Joe Biden spotted in Kyiv this morning. This is a big deal and a historic visit of <a href=\"https://twitter.com/POTUS?ref_src=twsrc%5Etfw\">@POTUS</a><br> <a href=\"https://twitter.com/ukrpravda_news?ref_src=twsrc%5Etfw\">@ukrpravda_news</a> <a href=\"https://t.co/BkRMfh6dEW\">pic.twitter.com/BkRMfh6dEW</a> — Olga Tokariuk (@olgatokariuk) \n <a href=\"https://twitter.com/olgatokariuk/status/1627608541765705730?ref_src=twsrc%5Etfw\">February 20, 2023</a>\n</blockquote>  \n&nbsp;",
        "ranked": 5,
        "placed": "Esteri",
        "epoch": 1676902522.594274,
        "language": "IT",
        "source": "AGI"
    },
    {
        "title": "Lollobrigida: “Export agroalimentare da record, segna il +46%”",
        "date_raw": "Mon, 20 Feb 2023 11:48:40 GMT",
        "date": "2023-02-20",
        "url": "https://www.agi.it/estero/rss",
        "news_url": "https://www.agi.it/estero/news/2023-02-20/lollobrigida-export-agroalimentare-record-20182806/",
        "subtitle": "",
        "content": "AGI - Il ministro dell'Agricoltura e della sovranità alimentare&nbsp;Francesco Lollobrigida è volato negli Emirati Arabi Uniti per partecipare alla fiera Gulfood di Dubai, il più grande evento nel settore F&amp;B della regione mediorientale, che si svolge al Dubai World Trade Center dal 20 al 24 febbraio. Insieme a Matteo Zoppas, neo eletto presidente dell'Ice, il ministro ha inaugurato oggi il Padiglione Italia, che raduna 180 aziende italiane, e l'Italian Food Lab, una vetrina che vuole presentare ai visitatori il meglio della cucina nazionale, con un live cooking show che vede protagonisti chef stellati Michelin e diverse degustazioni proposte. All'evento hanno partecipato anche l'Ambasciatore d'Italia ad Abu Dhabi Lorenzo Fanara e il Console Generale a Dubai Giuseppe Finocchiaro.<br> <br> Ministro cosa la porta negli Emirati? Quale il valore di una presenza istituzionale così importante al Gulfood di Dubai?><br> <br> “Il nostro obiettivo è quello di sviluppare le potenzialità del Made in Italy, a partire dal sistema agroalimentare, e questo evento è una importante vetrina che ci permetterà di raccontare al meglio le nostre produzioni di qualità. L'attenzione a questo appuntamento è dimostrato dalla presenza di 180 aziende italiane che rappresentano l'asset primario dell'Italia e che, allo stesso tempo, è garanzia di eccellenza.<br> Il Gulfood di Dubai può aiutarci a migliorare ancora le quote del nostro export negli Emirati Arabi Uniti. Un trend delle esportazioni che, in generale, nel periodo gennaio-novembre 2022 ha registrato un aumento del 25,3%, maggiore di quello relativo al resto del mondo, che alla fine dello scorso anno segnava una media del +18,2%. Solo il capitolo dell'export agroalimentare mostra un valore record pari a +46%: parliamo di 381 milioni di euro, dato superiore al totale anno 2021, quando la cifra era pari a circa 300 milioni di euro. L'obiettivo è far conoscere sempre più le nostre eccellenze, sviluppare ancora gli scambi e ottenere risultati sempre più importanti.”<br> <br> Gli Emirati e molti paesi del Golfo, quasi completamente desertici, dipendono in grande misura dall'approvvigionamento esterno. Il Covid ha inoltre mostrato quanto sia importante garantire e mettere in sicurezza la supply chain in questo settore. Come vi si adatta un grande paese produttore come l'Italia?><br> <br> “Le molteplici crisi che abbiamo attraversato e che tuttora stiamo vivendo, dalla pandemia alla guerra, passando per l'aumento delle materie prime, ci portano alla consapevolezza che alcuni sistemi di approvvigionamento di cui ritenevamo poterci dotare a basso costo, hanno finito per penalizzarci. Scegliere la filiera lunga non si è dimostrato un vantaggio e lo dimostra la corsa verso l'alto dei prezzi di energia e fertilizzanti, solo per fare due esempi. Bisogna evitare che le nostre famiglie e imprese possano essere messe in ginocchio dalla speculazione.<br> Questo vuol dire Sovranità alimentare, concetto che abbiamo inserito nella denominazione del Ministero che ho l'onore di guidare. Significa assicurare il diritto di un popolo di scegliere il proprio modello produttivo, difendendo la sostenibilità ambientale, garantendo i lavoratori e valorizzando i prodotti che raccontano il legame millenario tra la terra e l'uomo. Per assicurare il diritto, per tutti, di mangiare cibi di qualità che sono l'opposto della standardizzazione.”<br> <br> Gli Emirati stanno investendo molto in tecnologia agricola, con grandi strutture idroponiche e verticali. Come guarda a queste esperienze?><br> <br> “Bisogna sfruttare le potenzialità della tecnologia per migliorare le produzioni agroalimentari, soprattutto nell'attuale contesto geopolitico e considerando gli effetti dei cambiamenti climatici in atto. Questo, però, senza snaturare le produzioni stesse. Per contrastare il fenomeno della siccità, ad esempio, in Italia stiamo lavorando a interventi irrigui pari a 880 milioni di euro, di cui 520 milioni per progetti nuovi e 360 per progetti già avviati con risorse nazionali. Inoltre ho proposto una Cabina di Regia per lavorare in maniera sinergica con altri ministeri.<br> Guardiamo con attenzione al fenomeno dell'agricoltura o coltivazione verticale, che può anche essere un ritorno a questo mondo anche in contesti urbani e per sviluppare produzioni private locali. Se i nostri prodotti sono tra i primi al mondo è anche grazie a uno straordinario patrimonio fatto di terra, che dobbiamo continuare a sfruttare nel rispetto dell'ambiente.”<br> <br> Uno degli obiettivi della cabina di regia per l'internazionalizzazione è la difesa rispetto alla concorrenza sleale, il tema dell'Italian sounding è fortemente sentito dai produttori italiani. Quali sono le misure che è possibile adottare in una realtà come questa?><br> <br> “Il nostro export agroalimentare continua a rimanere vitale, combattiamo l'Italian Sounding e facciamo squadra con gli altri ministeri nel Comitato per il Made in Italy nel Mondo – CIMIM (istituito dal Governo a novembre 2022). In questo modo l'Italia ha l'opportunità di riacquisire un ruolo centrale nel Mediterraneo in tema di agroalimentare, sovranità alimentare, agri-tech ed energia. Per raggiungere questo obiettivo sono importanti le clausole di reciprocità nel contesto degli accordi commerciali internazionali. Per evitare che le stringenti regole applicate nella coltivazione, trasformazione e distribuzione dei prodotti nazionali portino a concorrenza sleale da parte di importatori di prodotto a basso costo e non rispettosi di medesimi standard produttivi. Per frenare il mercato del falso, che sfrutta il brand Italia senza avere nessun legame con i prodotti della nostra Nazione, bisogna continuare a lavorare attraverso controlli più stringenti. Anche per questo, in legge di Bilancio, abbiamo previsto l'assunzione di altre 300 professionalità per potenziare l'Ispettorato centrale qualità e repressione frodi.”&nbsp;<br> <br> &nbsp;",
        "ranked": 6,
        "placed": "Esteri",
        "epoch": 1676902522.5942752,
        "language": "IT",
        "source": "AGI"
    },
    {
        "title": "\"La Cina fornirà armi alla Russia\", avverte Blinken",
        "date_raw": "Mon, 20 Feb 2023 08:32:03 GMT",
        "date": "2023-02-20",
        "url": "https://www.agi.it/estero/rss",
        "news_url": "https://www.agi.it/estero/news/2023-02-19/blinken-monaco-armi-cinesi-a-russia-20176536/",
        "subtitle": "",
        "content": "AGI -&nbsp;\"Gli Stati Uniti non sono qualificati per impartire ordini alla Cina. Non accettiamo che gli Usa facciano imposizioni sulle relazioni sino-russe o addirittura coercizioni e pressioni\": lo ha detto il portavoce del ministero degli Esteri cinese, Wang Wenbin, nel consueto appuntamento con la stampa, in risposta a una richiesta di commento sulle ultime affermazioni del segretario di Stato Usa, Antony Blinken. \nLa Cina> ha in programma di fornire armi alla Russia per sostenere la sua offensiva in Ucraina, aveva spiegato&nbsp;Blinken>, dopo avere incontrato ieri l'alto diplomatico cinese Wang Yi> a Monaco. \"Abbiamo parlato della guerra della Russia e delle preoccupazioni che abbiamo riguardo al fatto che la Cina ha in programma di fornire sostegno letale alla Russia\", ha detto Blinken in un'intervista alla CBS. A una domanda più&nbsp;precisa su che cosa questo avrebbe implicato concretamente, il capo della diplomazia americana ha risposto: \"principalmente, delle armi\". \nIl capo della diplomazia cinese \"non ha presentato alcuna scusa\" agli Usa per l'incidente del 'pallone spia'>, intercettato sopra il suolo americano, ha aggiunto Blinken. \"Non ci sono state scuse\", ha osservato, raccontando della sua conversazione con il potente direttore dell'ufficio centrale per gli affari esteri del Partito comunista cinese, nonché membro del Politburo, \"ma quello che posso aggiungere è&nbsp;che l'incontro è&nbsp;stato un'occasione per parlare in modo molto chiaro e diretto del fatto che la Cina abbia inviato un pallone per lo spionaggio sopra il nostro territorio, violando la nostra sovranità&nbsp;e violando il diritto internazionale. E gli ho detto semplicemente che era inaccettabile e che non dovrà&nbsp;mai più&nbsp;succedere\". \n<h2>Wang: \"Abbiamo sempre svolto un ruolo costruttivo\"</h2> \nLa Cina, da parte sua,&nbsp;ha avvertito&nbsp;gli Stati Uniti che non accetterà&nbsp;imposizioni o coercizioni alle proprie relazioni con la Russia, ha dichiarato Wang.&nbsp;La Cina, ha detto l'alto diplomatico di Pechino citato in una nota del ministero degli Esteri cinese, \"ha sempre svolto un ruolo costruttivo, perseguendo la pace e promuovendo i colloqui\" e il partenariato con la Russia è&nbsp;stabilito \"sulla base del non allineamento, del non confronto, e del non prendere di mira terze parti\", ed è&nbsp;sotto la sovranità&nbsp;dei due Paesi. \"Non accetteremo mai che gli Stati Uniti esercitino imposizioni o addirittura coercizioni sulle relazioni Cina-Russia\", ha scandito Wang Yi.&nbsp; \n\"In quanto grande Paese, gli Stati Uniti dovrebbero promuovere una soluzione politica alla crisi\", ha scandito l'alto diplomatico di Pechino, \"piuttosto che gettare benzina sul fuoco e sfruttare l'opportunita' per realizzare profitti\".&nbsp; \nPechino ha poi avvertito gli Stati Uniti che, se insisteranno sulla questione del pallone spia abbattuto al largo delle coste della Carolina del Sud, ne pagheranno \"tutte le conseguenze\" e ha invitato Washington a \"mantenere i propri impegni politici e attuare la propria dichiarazione di non sostenere 'l'indipendenza' di Taiwan\".&nbsp; \n&nbsp;",
        "ranked": 7,
        "placed": "Esteri",
        "epoch": 1676902522.5942767,
        "language": "IT",
        "source": "AGI"
    },
    {
        "title": "Una tempesta polare in arrivo per 150 milioni di americani",
        "date_raw": "Mon, 20 Feb 2023 08:11:11 GMT",
        "date": "2023-02-20",
        "url": "https://www.agi.it/estero/rss",
        "news_url": "https://www.agi.it/estero/news/2023-02-20/usa-tempesta-polare-in-arrivo-per-milioni-di-americani-20179899/",
        "subtitle": "",
        "content": "AGI - Una tempesta di neve, ghiaccio e pioggia è attesa questa settimana negli Stati Uniti.> Secondo le previsioni meteo, l'ondata di freddo polare attraverserà tutto il Paese, da ovest a est, e riguarderà fino a 150 milioni di americani>. \nLa prima zona a sperimentare la tempesta di neve e ghiaccio sarà la costa occidentale dove sono attesi tra i venti e trenta centimetri di neve.> Il freddo si dirigerà verso est e colpirà, a metà settimana, l'Iowa, New York e alcune zone del New England. Ghiaccio previsto anche a Chicago, Milwaukee, Detroit e Cleveland. Martedì e mercoledì rischio inondazioni in Kentucky, Illinois, il sud dell'Indiana e l'Ohio. A rischio anche le aree tra il Texas e il Mississippi, nel sud degli Stati Uniti.",
        "ranked": 8,
        "placed": "Esteri",
        "epoch": 1676902522.5942776,
        "language": "IT",
        "source": "AGI"
    },
    {
        "title": "Il co-fondatore di Tesla boccia le 'auto senza guida' di Musk",
        "date_raw": "Mon, 20 Feb 2023 08:03:13 GMT",
        "date": "2023-02-20",
        "url": "https://www.agi.it/estero/rss",
        "news_url": "https://www.agi.it/estero/news/2023-02-20/usa-co-fondatore-di-tesla-boccia-auto-senza-guida-musk-20179883/",
        "subtitle": "",
        "content": "AGI - Il miliardario Elon Musk ha fatto delle \"auto senza guida\" >il grande obiettivo Tesla, la compagnia americana di veicoli elettrici da lui acquisita nel 2004, un anno dopo la nascita, ma ha ricevuto una bocciatura da Martin Eberhard, il co-fondatore di Tesla ed ex Ceo dell'azienda.> Eberhard ha confessato di \"non essere un grande fan\" delle auto a guida autonoma>, e lo ha fatto usando una parola molto forte: \"crap\", che sarebbe l'equivalente di 'mer..', riferita all'idea di Musk. \nIn un'intervista a Insider, Eberhard ha spiegato la sua visione: \"Mi piace vedere quando le persone pensano che si costruiscono macchine che la gente può&nbsp;guidare\". \n\"È un errore - ha aggiunto - pensare a una macchina come un software, tipo iPhone o altro. Non è la stessa cosa. Io ho un iPhone e ogni volta faccio un aggiornamento, spuntano errori\". Quando succede, ha spiegato, \"le mie app di notizie vanno in tilt,> ma non è un problema vitale. Ma se succede nel software che, per esempio, controlla i freni della mia auto o il volante, io posso ucciderti\". \nEberhard è stato buttato fuori da Tesla con l'arrivo di Musk, il quale si è poi presentato come il vero fondatore della compagnia, nonostante coloro che hanno creato Tesla sono stati Eberhard e Marc Tarpenning. Per questo l'ex Ceo gli aveva fatto causa. I rapporti non sono migliorati e sul progetto di 'auto senza guida' le distanze sono sempre più&nbsp;larghe. \"Quando io ero lì&nbsp;- ha ricordato Eberhard - questa m. di autopilota non c'era. Non abbiamo mai pensato a una cosa del genere\".&nbsp;",
        "ranked": 9,
        "placed": "Esteri",
        "epoch": 1676902522.594279,
        "language": "IT",
        "source": "AGI"
    },
    {
        "title": "Uccise l'amica per 9 milioni di dollari offerti on line da uno sconosciuto",
        "date_raw": "Mon, 20 Feb 2023 07:24:07 GMT",
        "date": "2023-02-20",
        "url": "https://www.agi.it/estero/rss",
        "news_url": "https://www.agi.it/estero/news/2023-02-20/usa-alaska-uccise-amica-per-soldi-offerti-online-20179733/",
        "subtitle": "",
        "content": "AGI - Ha ammesso di aver ucciso la sua miglior amica dopo aver ricevuto un'offerta online da uno sconosciuto>, che le aveva promesso di darle nove milioni di dollari se avesse documentato con foto e video di aver ucciso una persona. Denali Brehmer, 22 anni,> una ragazza dell'Alaska, si è dichiarata colpevole di omicidio volontario, per la morte della sua amica, Cynthia \"CeeCee\" Hoffman, 19 anni>. \nEra il 2019, Brehmer aveva 18 anni quando venne adescata online da uno sconosciuto, che si era presentato come un milionario dell'Indiana> in cerca di sensazioni forti. L'uomo, che diceva di chiamarsi Tyler, l'aveva convinta ad aggredire sessualmente e a uccidere una persona qualsiasi, in Alaska. Lo sconosciuto è stato identificato in Darin Schilmiller, 21 anni. \nIl ragazzo aveva offerto nove milioni di dollari se la Brehmer fosse riuscita a stuprare e a uccidere qualcuno>. Ma avrebbe dovuto mandare foto e video per documentare di averlo fatto davvero. Il 2 giugno del 2019 la ragazza, attratta dalla possibilità di diventare ricca grazie al misterioso benefattore, con l'aiuto di due complici aveva attirato la sua amica in una zona rurale vicino ad Anchorage, invitandola a fare una passeggiata tra i boschi. \nLa vittima si era fidata>, perché si considerava molto amica di quella che poi si sarebbe rivelata la sua aguzzina. Portata in un luogo isolato, Hoffman era stata bloccata, legata mani e piedi, prima di venire uccisa con un colpo di pistola alla nuca>. Il gruppo di tre aveva poi mandato al \"milionario\", attraverso Snapchat,> video e foto della vittima. \nPoi la ragazza e i suoi complici avevano cercato di bruciare il corpo, prima di inviare un messaggio via cellulare alla famiglia per comunicare che la ragazza era caduta da qualche parte, durante la passeggiata. La vittima era stata gettata in un fiume, probabilmente quando era ancora viva, come hanno spiegato i consulenti medici che hanno testimoniato durante il processo. Hoffman aveva una disabilità nell'apprendimento>, una cosa che le aveva precluso la possibilità di diventare la migliore della scuola, ma nonostante questo era riuscita a prendere un diploma. Nei weekend lei e la sorella lavoravano con il padre. \nIn quel giorno di giugno in cui scomparve, la ragazza doveva ricevere soldi dal padre da spendere con gli amici nello shopping, ma non si era mai presentata all'appuntamento. Al padre aveva comunicato per telefono che era stata invitata a fare una passeggiata nei boschi e che quindi avrebbe preso i soldi il giorno dopo. \nQuella era stata l'ultima volta che il padre sentì&nbsp;la figlia. Poche ore dopo sarebbe stata uccisa. Brehmer conoscerà&nbsp;l'entità&nbsp;della sua condanna il 22 agosto. Rischia una condanna tra i 30 e i 99 anni di carcere>. Sono stati incriminati anche i due complici: Caleb Leyland, 23 anni, e Kayden McIntosh, 19.",
        "ranked": 10,
        "placed": "Esteri",
        "epoch": 1676902522.5942805,
        "language": "IT",
        "source": "AGI"
    }
]
