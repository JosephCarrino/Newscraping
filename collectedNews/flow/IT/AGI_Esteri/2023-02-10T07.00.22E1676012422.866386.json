[
    {
        "title": "La giornata da eroe di Zelensky al summit Ue",
        "date_raw": "Thu, 09 Feb 2023 21:23:55 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/giornata-eroe-ue-summit-meloni-zelensky-20036538/",
        "subtitle": "",
        "content": "AGI&nbsp;- È stato accolto da eroe, il presidente ucraino, Volodymyr Zelensky, nella sua storica visita a Bruxelles. Standing ovation al Parlamento europeo. Applausi e abbracci al vertice Ue dai capi di Stato e Governo.> Lui, visibilmente commosso, ha mostrato tutta la gratitudine per l'Ue che non ha mai fatto mancare il suo sostegno da quando i carri armati russi hanno marciato verso Kiev, il 24 febbraio dell'anno scorso. \nMa ha chiesto altro e di più. Non solo di accelerare sul processo di adesione all'Unione europea ma anche, e soprattutto, accelerare sulla fornitura delle armi per essere \"al passo dell'aggressore\": \"<a href=\"https://www.agi.it/estero/news/2023-02-08/ucraina-zelensky-arrivato-nel-regno-unito-per-visita-20008168/\">carri armati, missili a lungo raggio e jet da combattimento</a>\". \"Non posso permettermi di tornare a casa senza risultati\", ha ammesso in conferenza stampa con Charles Michel, il presidente del Consiglio europeo, e Ursula von der Leyen, la leader della Commissione. I due l'hanno accolto all'aeroporto. Dov'e' atterrato accompagnato, da Parigi, dal presidente francese, Emmanuel Macron. \n<blockquote> \n Your fight is a fight for independence, for democracy, and for a free Europe.<br> <br> We can never match your sacrifices.<br> <br> But we can stand up for you, and we have.<br> <br> With €67 billion of support mobilised for Ukraine and Ukrainians over the past year.<br> <a href=\"https://t.co/4CTxeUNUYy\">https://t.co/4CTxeUNUYy</a> — Ursula von der Leyen (@vonderleyen) \n <a href=\"https://twitter.com/vonderleyen/status/1623667420706533380?ref_src=twsrc%5Etfw\">February 9, 2023</a>\n</blockquote>  \nIl capo dell'Eliseo aveva ospitato Zelensky già mercoledì sera. Un appuntamento ristretto, a cui era stato invitato solo il cancelliere tedesco, che a Bruxelles è stato letto come un'incursione poco gradita. La presidente del Consiglio, Giorgia Meloni,<a href=\"https://www.agi.it/estero/news/2023-02-09/ucraina-meloni-inopportuno-invito-macron-a-zelensky-20025569/\"> l'ha giudicata \"inopportuna\"</a>. \"Credo che la nostra forza in questa vicenda sia l'unità&nbsp;e la compattezza e io capisco la questione politica interna, il fatto di privilegiare le proprie opinioni politiche interne, ma ci sono momenti nei quali privilegiare la propria opinione politica interna rischia di andare a discapito della causa e questo mi pare fosse uno di quei casi\", ha detto ai giornalisti al suo arrivo al Palazzo Europa. \n<blockquote> \n Punto stampa a Bruxelles per il Consiglio europeo straordinario. <a href=\"https://twitter.com/hashtag/EUCO?src=hash&amp;ref_src=twsrc%5Etfw\">#EUCO</a> <a href=\"https://t.co/3cVYfHsTjv\">pic.twitter.com/3cVYfHsTjv</a> — Giorgia Meloni (@GiorgiaMeloni) \n <a href=\"https://twitter.com/GiorgiaMeloni/status/1623631839809216512?ref_src=twsrc%5Etfw\">February 9, 2023</a>\n</blockquote>  \nParole dure a cui Macron non ha voluto rispondere direttamente - \"non commento in merito\" - ma che ha voluto comunque precisare. \"Ricevere il presidente Zelensky con il cancelliere Scholz è stato nel nostro ruolo>, perché come sapete Germania e Francia hanno un ruolo particolare da più di otto anni sulla questione. Abbiamo sostenuto insieme questo processo\", ha spiegato il capo dell'Eliseo. \"Inoltre sta al leader ucraino scegliere i formati dei suoi colloqui, oggi dopo il suo discorso al Parlamento europeo avrà incontri bilaterali con diversi leader\", ha cercato di stemperare. \nIn ogni caso, per Macron, \"ciò che importa è essere collettivamente efficaci e di avere una trategia per ritrovare una pace duratura, che rispetti l'Ucraina nel suo diritto e nelle sue frontiere e che rispetti la giustizia\". Zelensky ha avuto un colloquio bilaterale anche con Meloni. \n\"Dopo un incontro di gruppo con alcuni leader, le ha chiesto di trattenersi per un faccia a faccia\", hanno spiegato fonti europee. Nell'occasione Zelensky \"ha manifestato la forte gratitudine per l'impegno di Roma\"; Meloni ha confermato \"il sostegno italiano all'Ucraina contro l'aggressione russa\". Si è parlato anche della sua visita a Kiev che dovrebbe avvenire prima del 24 febbraio. Rivolgendosi ai leader, sia nella sessione di lavoro, che nei colloqui bilaterali, Zelensky è stato chiaro: \"Purtroppo la guerra è in corso e durerà, non possiamo fermarci alle emozioni, servono armi. Armi di un certo tipo\". \nEssenzialmente, dopo aver ottenuto il via libera per <a href=\"https://www.agi.it/cronaca/news/2023-01-25/carri-armati-leopard-bestia-nera-esercito-russo-19797168/\">i carri armati Leopard 2</a>, Zelensky punta ai caccia. I Mig-29 ma anche gli F-16. I leader Ue sono riluttanti. I pochi che hanno promesso qualcosa, si sono assicurati che non sia reso pubblico. \"La mia visita a Londra ha dato frutti concreti, ci sono accordi di cui non posso parlare. Per arrivare a ottenere i jet ci vorrà del tempo, verrà dichiarato quando sarà il momento\". Lo stesso vale per la sua visita&nbsp;a Parigi. \n<blockquote> \n La famille européenne. <a href=\"https://t.co/aMyebStjQ0\">pic.twitter.com/aMyebStjQ0</a> — Emmanuel Macron (@EmmanuelMacron) \n <a href=\"https://twitter.com/EmmanuelMacron/status/1623655486020112384?ref_src=twsrc%5Etfw\">February 9, 2023</a>\n</blockquote>  \n\"Non posso entrare nei dettagli dei piani militari di Kiev\", ha precisato Macron>. \"Non saremo i primi a fornire i caccia, ma se altri aprissero la strada la nostra risposta sarebbe positiva\", ha assicurato il premier polacco, Mateusz Morawiecki. Il collega slovacco, Eduard Heger, ha detto che sta lavorando sulla richiesta di fornitura dei Mig. Estonia e Belgio sono in versione \"vorrei ma non posso\", non avendo jet a disposizione. \nL'olandese, Mark Rutte, invita invece alla cautela: \"Rischia di essere una linea rossa per lo scontro diretto con Mosca\". In ogni caso sarà necessario passare per la Nato e non solo. \"Quando si tratta di questi sistemi d'arma, spesso servono autorizzazioni dai Paesi produttori\", spiega un diplomatico europeo. Esattamente com'era successo le scorse settimane con i Leopard tedeschi. L'Ue può fare di più in autonomia sul processo di adesione. \nMichel e von der Leyen si sono detti \"impressionati\" dai progressi compiuti dall'Ucraina. \"Vorremmo aprire i negoziati quest'anno, intendo proprio quest'anno, il 2023. Ci serve per dare motivazione all'esercito\", ha detto Zelensky rivolgendosi proprio a Michel. \"Sono cosciente della responsabilità che ho ma serve l'unanimità'\", ha risposto Michel dandogli in fin dei conti un assaggio di cosa sia e come funzioni l'Unione europea.&nbsp;",
        "ranked": 1,
        "placed": "Esteri",
        "epoch": 1676008823.511432,
        "language": "IT",
        "source": "AGI"
    },
    {
        "title": "Incontro Zelensky-Meloni: \"Grati per l'impegno di Roma\" ",
        "date_raw": "Thu, 09 Feb 2023 20:22:52 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/zelensky-missione-a-bruxelles-20026298/",
        "subtitle": "",
        "content": "AGI -&nbsp; Incontro a Bruxelles tra Giorgia Meloni >e Volodymr Zelensky>. Il presidente ucraino, al termine di uno dei vertici&nbsp;con i leader europei, ha chiesto al premier italiano di \"intrattenersi per un colloquio a due>\".&nbsp; \nNel corso della conversazione, Meloni - a quanto si apprende - ha confermato il sostegno italiano all'Ucraina contro l'aggressione russa. &nbsp;<br> Zelensky ha manifestato \"la forte gratitudine per l'impegno di Roma>\". La storica missione a Bruxelles del leader dell'Ucraina era iniziata in tarda mattinata con un appassionato discorso al Parlamento europeo riunito in sessione straordinaria.<br> <br> \"Noi apparteniamo> e saremo un Paese membro dell'Unione europea>\", Kiev \"vincerà\": sono le parole di&nbsp;Volodymyr Zelensky le parole del 'debutto' nel cuore dell'Europa del presidente ucraino.&nbsp; \nLa vittoria contro \"forze anti-europee\" come precondizione per \"i nostri sogni di pace e sicurezza>\". Il leader ucraino parla sempre al plurale,> invoca a più riprese il destino dell'Europa minacciato dalla \"guerra totale\" e ringrazia per il sostegno ricevuto. Le sue parole incassano gli applausi dagli europarlamentari.&nbsp; \n<br> Zelensky dopo il discorso al Parlamento ha preso parte al vertice dei leader dei Ventisette che dovranno affrontare il tema della guerra in Ucraina, e in particolare quello della consegna di armi più potenti, in primis i caccia, al governo di Kiev.",
        "ranked": 2,
        "placed": "Esteri",
        "epoch": 1676008823.5114346,
        "language": "IT",
        "source": "AGI"
    },
    {
        "title": "Italia e Gran Bretagna collaboreranno sempre di più su difesa e sicurezza",
        "date_raw": "Thu, 09 Feb 2023 17:10:46 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/italia-gran-bretagna-piu-collaborazione-sicurezza-difesa-20033754/",
        "subtitle": "",
        "content": "AGI - Italia e Regno Unito collaboreranno \"sempre di più, nei prossimi mesi e nei prossimi anni\", nel settore della difesa e della sicurezza >per affrontare nuove e vecchie sfide mondiali. Lo hanno assicurato i ministri degli Esteri e della Difesa >dei due paesi al termine di un vertice bilaterale a Roma. Dicendosi \"molto soddisfatto\" dei colloqui con James Cleverly e Ben Wallace,> rispettivamente ministri degli Esteri e della Difesa britannici, il vice premier e ministro degli Esteri italiano, Antonio Tajani,> ha spiegato in una conferenza stampa \"che abbiamo fortemente voluto queste consultazioni\" e che \"c'è&nbsp;un ottimo clima di collaborazione\" fra Roma e Londra, anche nell'ambito delle organizzazioni internazionali, a partire dalla Nato. I due Paesi \"hanno obiettivi comuni\", ha aggiunto il titolare della Farnesina sottolineando che \"abbiamo individuato una serie di azioni comuni\". \nLa priorità immediata è ovviamente l'Ucraina> e \"stiamo facendo grandi sforzi per sostenere le forze armate ucraine a difendere l'integrità&nbsp;dell'Ucraina\". \"Ovviamente - ha continuato Tajani - vogliamo tutti quanti la pace e oggi abbiamo parlato della centrale di Zaporizhzhia, >dove si potrebbe creare una zona franca per evitare che avvenga un'altra tragedia come Chernobyl\". Insomma, \"la voglia di collaborare in tutti i settori è molto forte\", ha concluso il ministro. \n\"Oggi abbiamo parlato di Difesa e sicurezza a 360 gradi, Balcani e Indo-Pacifico compresi. Dobbiamo collaborare sempre di più con il Regno Unito\", ha affermato da parte sua il ministro della Difesa, Guido Crosetto. Con Londra, ha proseguito il ministro, \"cooperiamo anche sul piano industriale con il Global Combat Air Program, che sta partendo e darà proficui frutti dal punto di vista tecnologico e geopolitico e ci consentirà di prevenire le minacce a venire. Dobbiamo saper guardare ai prossimi decenni, non possiamo pensare che la nostra sicurezza e quella dei nostri figli si difenda soltanto in Italia e in Europa. In un mondo cosi' grande i nostri Paesi sono piccoli se non sanno cooperare insieme. Finora queste cooperazioni sono state molto politiche, ma ora bisogna trasformarle anche in cooperazioni umane, tecnologiche e di rapporti economici\". \n\"Regno Unito e Italia lavoreranno insieme nei loro interessi>, nei prossimi mesi e nei prossimi anni\", ha sottolineato il ministro Cleverly, mentre il suo collega Wallace è tornato sulla questione dei caccia chiesti da Zelensky: \"Non dobbiamo necessariamente inviarli all'Ucraina\", ha detto, confermando le sue dichiarazioni di questa mattina alla Bbc (non ci sarà alcun trasferimento nel prossimo futuro di aerei da combattimento britannici all'Ucraina). \n\"Sappiamo che non dobbiamo escludere nulla\", ha tuttavia aggiunto Wallace ricordando che \"siamo arrivati ai carri armati\". Nella conferenza stampa, che si è svolta nella cornice di Villa Madama, Tajani ha precisato che \"non abbiamo discusso di sanzioni alla Russia\". E interpellato sull'incontro a Parigi fra il presidente ucraino, Volodymyr Zelensky, il presidente francese, Emmanuel Macron, e il cancelliere tedesco Olaf Scholz,> il ministro ha risposto che \"l'Italia non si sente affatto isolata. Anzi, ci sentiamo protagonisti e con la nuova politica estera che abbiamo avviato dimostreremo di essere grandi protagonisti, non solo nel Mediterraneo\".&nbsp;",
        "ranked": 3,
        "placed": "Esteri",
        "epoch": 1676008823.511436,
        "language": "IT",
        "source": "AGI"
    },
    {
        "title": "Addio a Bacharach, il maestro della musica 'pop' americana",
        "date_raw": "Thu, 09 Feb 2023 16:49:58 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/morto-bacharach-autore-canzoni-maestro-romanticismo-20032774/",
        "subtitle": "",
        "content": "AGI - L'ultimo dei compositori romantici, o forse il primo che aveva creato un genere globale negli anni '60, fatto di armonie ed eleganza: con la scomparsa di Burt Bacharach, morto nella sua casa a Los Angeles a 94 anni, se ne va il grande interprete di quel romanticismo pop ottimista che aveva fatto dei suoi brani uno inno alla vita. \nBacharach è stato il compositore, arrangiatore, direttore, producer e, più raramente, cantante in grado di unire le armonie cromatiche a lunghe arie pop e melodiche, in cui la prova d'orchestra creava composizioni effervescenti. Non c'era politica nella sua musica e questo, in un periodo attraversato da contestazioni, dalla guerra in Vietnam al diritto all'aborto, aveva reso i suoi lavori universali e incontestabili. I grandi successi negli anni '60 sono legati alla sua collaborazione con Hal David e all'interpretazione di Dionne Warwick.> \nBacharach ha composto settanta canzoni, che hanno fatto parte delle classifiche top in Usa e nel Regno Unito, ma erano presenti nelle liste romantiche di ogni locale. Dalla indimenticabile \"Walk on by\" a \"The look of love\", da \"Anyone who had a heart\" a \"I say a little prayer\", i pezzi del compositore sono stati cantati da molti grandi nomi della musica come i Beatles, Aretha Franklin e Tom Jones>. \n \nAltri vennero riadattati da jazzisti come Stan Getz e Wes Mongomery, altri ancora andarono a fare da colonna sonora di film come \"Ciao Pussycat\", del '65, e il \"Casino Royale\" della saga di James Bond, del '67, ma anche quella comica della serie Austin Powers e le commedie di Neil Simon. \nNato a Kansas City il 12 maggio del '28, da genitori ebrei tedeschi, il padre giornalista di moda maschile, la madre cantante amatoriale, Bacharach diede fin dall'inizio una svolta alla sua carriera, studiando musica alla McGill University, a Montreal, Canada, e da li' comincio' a comporre al pianoforte, imponendo uno stile elegante che gli venne trasmesso dal padre. \nIl vero passaggio chiave verrà&nbsp;nel '58 quando Bacharach, 30 anni, da semisconosciuto autore di canzoni, ottenne un grande successo con \"Magic moments\", interpretato da Perry Como. Poco dopo nacque un tour con la cantante Marlene Dietrich. Negli anni successivi comincerà la collaborazione con Hal David, durata due decenni. Nella vita privata la sua storia sentimentale è stata turbolenta e instabile, tutto il contrario dell'armonia da mondo perfetto dei suoi componimenti: Bacharach è stato sposato quattro volte>. \nLa prima moglie è stata Paula Stewart, seguita dall'attrice Angie Dickinson, la musicista Carole Bayer Sager e, trent'anni fa, Jane Hanson. In tutto, il compositore ha avuto quattro figli. Negli ultimi quindici anni, nonostante l'età&nbsp;avanzata, Bacharach non aveva smesso di elaborare brani. Nel 2009 aveva scritto \"Something that was beautiful\" per il cantante Mario Biondi.",
        "ranked": 4,
        "placed": "Esteri",
        "epoch": 1676008823.5114374,
        "language": "IT",
        "source": "AGI"
    },
    {
        "title": "Usa: “Il pallone spia cinese era capace di intercettare le comunicazioni”",
        "date_raw": "Thu, 09 Feb 2023 16:38:38 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/usa-pallone-spia-cinese-capace-intercettare-comunicazioni-20032859/",
        "subtitle": "",
        "content": "AGI - Il pallone spia cinese> <a href=\"https://www.agi.it/cronaca/news/2023-02-04/usa-abbattuto-pallone-spia-cinese-19956999/\">abbattuto dai jet statunitensi </a>operava con una tecnologia di sorveglianza elettronica in grado di monitorare le comunicazioni. Lo ha rivelato un alto funzionario del Dipartimento di Stato Usa, citato dalla Cnn.<br> <br> Il pallone \"era in grado di condurre operazioni di raccolta di informazioni sui segnali>\" e aveva sorvolato \"più di 40 Paesi in cinque continenti\". Faceva \"parte di una flotta di palloni della Repubblica popolare cinese sviluppata per condurre operazioni di sorveglianza\" con un produttore legato all'Esercito popolare di liberazione cinese, ha aggiunto il funzionario. \nGli Stati Uniti, ha assicurato, stanno valutando sanzioni a causa della \"violazione della sovranità statunitense e del diritto internazionale\" \nIl pallone \"aveva molte antenne>, un set probabilmente in grado di raccogliere e geolocalizzare le comunicazioni\", ha aggiunto il Dipartimento di Stato in una nota. Il pallone \"era dotato di pannelli solari abbastanza grandi da fornire l'energia necessaria per far funzionare più sensori che raccolgono informazioni\".<br> &nbsp; \n\"Siamo convinti che il produttore del pallone abbia un legame diretto con l'esercito cinese\", ha aggiunto l'alto funzionario, sottolineando che le autorità americane sono ancora impegnate a raccogliere i detriti nell'Atlantico, vicino alla costa della South Carolina.",
        "ranked": 5,
        "placed": "Esteri",
        "epoch": 1676008823.5114386,
        "language": "IT",
        "source": "AGI"
    },
    {
        "title": "Dagli F16 ai Gripen, i caccia che vuole Zelensky",
        "date_raw": "Thu, 09 Feb 2023 15:09:16 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/f16-gripen-caccia-che-vuole-zelensky-20031047/",
        "subtitle": "",
        "content": "AGI - Per combattere contro i russi l'Ucraina ha urgentemente bisogno di aerei da guerra>, ha detto ieri il presidente ucraino, Volodymyr Zelensky>, rivolgendo un accorato appello all'Occidente a fornirglieli, nel suo discorso a Westminster Hall, davanti a centinaia di parlamentari britannici. Ci riuscirà, come è stato il caso con i carri armati? È presto per dirlo, ma intanto ha già prodotto un <a href=\"https://www.agi.it/estero/news/2023-02-08/ucraina-zelensky-arrivato-nel-regno-unito-per-visita-20008168/\">primo effetto proprio a Londra</a>, dove il premier Rishi Sunak>, che aveva precedentemente minimizzato la probabilità di inviare i caccia a Kiev, nelle ultime ore ha invece chiesto al suo ministro della Difesa, Ben Wallace, di valutare quali aeromobili potrebbero essere consegnati agli ucraini. \nSi sa che la Royal Air Force ritirerà 24 Typhoon> entro la metà del decennio e che c'è uno squadrone di questi aerei pronto, che potrebbe essere utilizzato come contributo britannico nell'ambito di una fornitura internazionale. Tuttavia, poiché il Typhoon è prodotto congiuntamente da Regno Unito, Germania, Italia e Spagna>, tutte e quattro le nazioni dovrebbero accettare la decisione di Londra. \nFra l'altro, i piloti ucraini non hanno familiarità con questi aerei e Wallace ha detto questa mattina alla Bbc che non ci sarà alcun trasferimento nel prossimo futuro di aerei da combattimento britannici all'Ucraina. Zelensky sembra più concentrato sull'acquisizione degli F-16 americani o forse sui Gripen> di fabbricazione svedese e spinge Sunak a convincere gli Stati Uniti e altri alleati a consegnarli. Il presidente Usa, Joe Biden, ha tuttavia già escluso l'invio di F-16 in Ucraina. \nMa annunciando che la Gran Bretagna addestrerà i piloti ucraini sui jet da combattimento, Sunak sembra aver dato il via a una spinta diplomatica che alla fine potrebbe portare Kiev a essere armata di jet. I piloti ucraini che ricevono l'addestramento della RAF non saranno limitati a pilotare i Typhoon e saranno in grado di utilizzare una gamma di \"sofisticati aerei da combattimento standard Nato\". \nFonti della difesa sottolineano comunque che l'addestramento richiederà molto tempo e mira a sviluppare le capacità a lungo termine dell'Ucraina. Lockheed Martin, il produttore di F-16, ha annunciato di essere pronto a intensificare la produzione dei jet> e gli Stati Uniti potrebbero ancora revocare il veto all'esportazione per gli F-16. L'Italia ha quattro tipi di caccia a disposizione: gli AMX, i Tornado, gli Eurofighter e gli F35. Poco meno di 300 in tutto. \nGhibli è un aereo monomotore da attacco e ricognizione>, in dotazione al 51esimo Stormo, disponibile anche nella versione biposto da addestramento avanzato (AMX-T), frutto della collaborazione industriale tra Italia e Brasile, con Embraer. Il Tornado, >in dotazione al Sesto Stormo, è un velivolo da combattimento bireattore, biposto, con ala a geometria variabile e capacità in ogni tempo, che l'Aeronautica Militare ha acquisito a partire dal 1982. Può essere impiegato come cacciabombardiere e ricognitore. \nL'Eurofighter >è un caccia di ultima generazione, il più avanzato aereo da combattimento mai sviluppato in Europa, in grado di offrire capacità operative di ampio respiro, frutto della collaborazione industriale di Germania, Gran Bretagna, Italia e Spagna. A fine febbraio 2022 l'Italia ha raddoppiato - portandola da quattro a otto - la presenza di Eurofighter in Romania per rafforzare la sicurezza del fianco Est dell'Alleanza a seguito dell'offensiva russa in Ucraina. \nL'F35>, in dotazione al 32esimo Stormo, è un sistema d'arma di quinta generazione dotato di uno spettro di capacità&nbsp;operative tale da consentire lo svolgimento contemporaneo e autonomo di tutti i tipi di missione: la tecnologia applicata alla sensoristica di bordo e la ridotta capacità di essere scoperto da radar ostili sono elementi distintivi che consentono di aumentarne esponenzialmente l'efficacia operativa mentre le elevate capacita' di scoperta, identificazione e precisione d'ingaggio gli conferiscono un potenziale di assoluto rilievo in qualsiasi contesto operativo.&nbsp;",
        "ranked": 6,
        "placed": "Esteri",
        "epoch": 1676008823.5114396,
        "language": "IT",
        "source": "AGI"
    },
    {
        "title": "Italia - Gran Bretagna, si rafforza l'intesa",
        "date_raw": "Thu, 09 Feb 2023 14:33:11 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/italia---gran-bretagna-si-rafforza-l-intesa-20030510/",
        "subtitle": "",
        "content": "AGI - “Italia e Gran Bretagna continueranno a lavorare insieme \"in tutti i settori\". Lo assicura il ministro degli Esteri Antonio&nbsp;Tajani dopo il summit di Pontignano>, organizzato dall'ambasciata britannica in Italia, a Roma. Il vertice è stato caratterizzato da una serie di incontri bilaterali tra i ministri italiani >e del Regno Unito (Esteri, Difesa e Commercio Internazionale). A fare una sintesi dei lavori è stato proprio il ministro degli Esteri, Antonio Tajani.&nbsp; \nJames Cleverly, Ben Wallace e Kemi Badenoch> si sono avvicendati sul palco di Pontignano, allestito per l'occasione a Villa Wolkonsky, residenza romana dell'ambasciatore britannico Ed Llewellyn, per dare vita a un'edizione speciale del più prestigioso e longevo appuntamento dell'agenda anglo-italiana. \nOspiti dell'ambasciatore, i delegati di Pontignano annoverano politici, imprenditori, ricercatori, esperti di sicurezza, economia, energia e politica internazionale, e giornalisti provenienti da Italia e Regno Unito. La 30esima edizione del Convegno di Pontignano era stata inizialmente programmata lo scorso settembre a Siena ma era stata annullata a causa della scomparsa della regina Elisabetta II",
        "ranked": 7,
        "placed": "Esteri",
        "epoch": 1676008823.5114408,
        "language": "IT",
        "source": "AGI"
    },
    {
        "title": "Macron a Meloni: \"Ricevere Zelensky è nel nostro ruolo\"",
        "date_raw": "Thu, 09 Feb 2023 11:07:22 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/macron-a-meloni-ricevere-zelensky-nel-nostro-ruolo-20027092/",
        "subtitle": "",
        "content": "AGI - \"Ricevere il presidente Zelensky con il cancelliere Scholz è stato nel nostro ruolo, perché come sapete Germania e Francia hanno un ruolo particolare da più di otto anni sulla questione. Abbiamo sostenuto insieme questo processo. Il presidente Zelensky avrà tutta la mattinata, dopo il suo discorso al Parlamento europeo, al Consiglio di incontrare diversi Paesi\". \nLo ha dichiarato il presidente francese, Emmanuel Macron, al suo arrivo al vertice Ue rispondendo a una domanda sull'affermazione della presidente del Consiglio, Giorgia Meloni, che ha definito \"inopportuno\" l'invito di Zelensky a Parigi. \n\"Penso che ciò che importa è essere collettivamente efficaci e di avere una trategia per ritrovare una pace duratura, che rispetti l'Ucraina nel suo diritto e le sue frontiere e che rispetti la giustizia\", ha aggiunto Macron.&nbsp;",
        "ranked": 8,
        "placed": "Esteri",
        "epoch": 1676008823.511442,
        "language": "IT",
        "source": "AGI"
    },
    {
        "title": "Meloni critica Macron: \"Inopportuno l'invito a Zelensky\"",
        "date_raw": "Thu, 09 Feb 2023 10:11:03 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/ucraina-meloni-inopportuno-invito-macron-a-zelensky-20025569/",
        "subtitle": "",
        "content": "AGI - La presidente del Consiglio, Giorgia Meloni, ha definito \"inopportuna\" la scelta del presidente francese, Emmanuel Macron,> di invitare il presidente ucraino, Volodymr Zelensky a Parigi prima del vertice europeo a Bruxelles.&nbsp;\"Mi è sembrato inopportuno l'invito di ieri a Zelensky perchè credo che la nostra forza in questa vicenda sia l'unità e la compattezza e io capisco, la questione politica interna, il fatto di privilegiare le proprie opinioni politiche interne, ma ci sono momenti nei quali privilegiare la propria opinione politica interna rischia di andare a discapito della causa> e questo mi pare fosse uno di quei casi\". &nbsp;Giorgia Meloni lo ha affermato al suo arrivo al vertice Ue a Bruxelles",
        "ranked": 9,
        "placed": "Esteri",
        "epoch": 1676008823.5114431,
        "language": "IT",
        "source": "AGI"
    },
    {
        "title": "A oltre 3 giorni dal disastro, ancora miracolosi salvataggi",
        "date_raw": "Thu, 09 Feb 2023 07:45:42 GMT",
        "date": "2023-02-09",
        "url": "https://www.agi.it/estero/rss",
        "news_url": "https://www.agi.it/estero/news/2023-02-09/terremoto-miracolosi-salvataggi-20023178/",
        "subtitle": "",
        "content": "AGI - A ormai oltre 76 ore dal violento terremoto che, nella notte del 6 febbraio, ha fatto tremare la Turchia meridionale e la Siria settentrionale, si continuano a trovare sopravvissuti sotto le macerie>. La cosa ha del miracoloso perché si ritiene che siano le prime 72 le ore utili per trovare persone in vita sotto le macerie. \nEppure qualche miracolo c'è stato: le squadre di emergenza che hanno lavorato tutta la notte nella città di Antakya sono riuscite a estrarre una ragazzina dalle rovine di un edificio e due ore dopo hanno estratto vivo anche suo padre, ha riferito l'agenzia di stampa Iha. Anche a Diyarbakir, a Est di Antakya, nelle prime ore del mattino i soccorritori hanno liberato una donna ferita da un edificio crollato, ma hanno trovato i cadaveri di tre persone, accanto a lei, che non ce l'hanno fatta.",
        "ranked": 10,
        "placed": "Esteri",
        "epoch": 1676008823.5114446,
        "language": "IT",
        "source": "AGI"
    }
]
