[
    {
        "title": "È morto l’economista francese Jean-Paul Fitoussi, aveva 79 anni",
        "date_raw": "April 15, 2022",
        "date": "2022-04-15",
        "url": "https://www.ilpost.it/mondo/",
        "news_url": "https://www.ilpost.it/2022/04/15/e-morto-leconomista-francese-jean-paul-fitoussi-aveva-79-anni/",
        "subtitle": " L’economista Jean-Paul Fitoussi è morto a Parigi: aveva 79 anni e l’annuncio è stato dato all’AFP da Xavier Ragot, presidente dell’OFCE, l’importante istituto di politica economica della facoltà di Sciences-Po che lo stesso Fitoussi aveva presieduto per ventidue anni, dal ",
        "content": "L’economista Jean-Paul Fitoussi  a Parigi: aveva 79 anni e l’annuncio è stato dato all’ da Xavier Ragot, presidente dell’OFCE, l’importante istituto di politica economica della facoltà di Sciences-Po che lo stesso Fitoussi aveva presieduto per ventidue anni, dal 1989 al 2010.Economista keynesiano e professore a Sciences-Po, Fitoussi era specializzato in teorie dell’inflazione e della disoccupazione, ed era esperto di politiche economiche in condizioni di crisi. Il  scrive che Fitoussi «riteneva che il compito della politica economica fosse quello di sostenere la domanda per assicurare la piena occupazione, ma anche di combattere la povertà e l’esclusione».Fitoussi era stato membro del Consiglio di analisi economica (CAE), organo composto da economisti riconosciuti che fornisce consulenze al primo ministro francese. Tra il 2008 e il 2009, aveva partecipato con ventidue esperti ai lavori della commissione richiesta da Nicolas Sarkozy e presieduta dal Premio Nobel per l’economia, Joseph Stiglitz. Fitoussi aveva lavorato a lungo anche in Italia dove, tra l’altro, aveva insegnato alla Libera Università Internazionale di Studi Sociali (Luiss) a Roma, e aveva fatto parte del consiglio di amministrazione di Telecom Italia dal 2004 al 2017.",
        "ranked": 0,
        "placed": "Abroad",
        "epoch": 1650035709.3977187,
        "language": "IT",
        "source": "ilPost"
    },
    {
        "title": "Almeno dieci persone sono morte a causa di un incidente tra un furgone e un autobus turistico vicino ad Assuan, in Egitto",
        "date_raw": "April 14, 2022",
        "date": "2022-04-14",
        "url": "https://www.ilpost.it/mondo/",
        "news_url": "https://www.ilpost.it/2022/04/14/incidente-furgone-autobus-turistico-assuan-egitto/",
        "subtitle": " ",
        "content": "Mercoledì c’è stato un grave incidente tra un furgone e un autobus turistico che stavano viaggiando su un’autostrada circa 40 chilometri a sud di Assuan, nel sud dell’Egitto. Dopo lo scontro col camion, l’autobus è andato fuori strada, prendendo fuoco. Nell’incidente sono morte dieci persone: due che erano a bordo del furgone e otto che si trovavano sul bus, tra cui l’autista e cinque turisti, quattro francesi e uno belga.L’autobus stava viaggiando verso nord ed era diretto al Tempio di Khnum di Esna, che si trova una cinquantina di chilometri a sud della città di Luxor; nell’incidente sono stati feriti altri 14 turisti, tutti provenienti da Francia e Belgio. La settimana scorsa tre persone, tra cui due turisti polacchi, erano morte nell’incidente di un altro autobus sull’autostrada che collega le città di Safaga e Qoseir, sul mar Rosso, a est di Luxor.",
        "ranked": 10,
        "placed": "Abroad",
        "epoch": 1650035709.46863,
        "language": "IT",
        "source": "ilPost"
    },
    {
        "title": "Sei persone sono morte a causa di un incendio in un’azienda farmaceutica in India",
        "date_raw": "April 14, 2022",
        "date": "2022-04-14",
        "url": "https://www.ilpost.it/mondo/",
        "news_url": "https://www.ilpost.it/2022/04/14/india-incendio-azienda-farmaceutica-kkireddygudem/",
        "subtitle": " ",
        "content": "Sei persone sono morte a causa di un incendio in un’azienda farmaceutica di Akkireddygudem, nella parte orientale dell’India. La polizia locale ha detto che l’incendio si è sviluppato mercoledì notte in seguito a un’esplosione provocata da una perdita di un reattore chimico: altri 13 lavoratori dell’azienda sono stati trasportati in ospedale con gravi ustioni.Incendi di questo tipo sono relativamente frequenti in India, dove le norme di sicurezza spesso non vengono rispettate e mancano le attrezzature antincendio. Nel dicembre del 2019, per esempio, 43 persone morirono nell’incendio di una  nel distretto commerciale di Delhi, l’area metropolitana che comprende anche New Delhi, la capitale del paese. Pochi mesi prima, 17 persone erano morte in un incendio in un  sempre a New Delhi.Six killed, 12 injured in reactor blast and fire late last night in Porus pharmaceutical factory under Nuzivid assembly segment   ; injured shifted to Vijayawada hospitals; four out of six dead migrant workers from Bihar   — Uma Sudhir (@umasudhir) ",
        "ranked": 11,
        "placed": "Abroad",
        "epoch": 1650035709.5063505,
        "language": "IT",
        "source": "ilPost"
    },
    {
        "title": "Il Regno Unito pagherà il Ruanda per farsi carico di alcuni dei suoi richiedenti asilo",
        "date_raw": "April 14, 2022",
        "date": "2022-04-14",
        "url": "https://www.ilpost.it/mondo/",
        "news_url": "https://www.ilpost.it/2022/04/14/regno-unito-ruanda-immigrazione-accordo/",
        "subtitle": " Per il periodo nel quale la domanda di asilo deve essere esaminata, e anche in maniera definitiva nel caso in cui venga accolta\t",
        "content": "Giovedì la ministra dell’Interno britannica Priti Patel e il ministro degli Esteri ruandese Vincent Biruta  un accordo che prevede il trasferimento in Ruanda di alcuni dei richiedenti asilo entrati illegalmente nel Regno Unito. L’accordo, molto contestato sia dall’opposizione che da diverse organizzazioni internazionali, prevede che il Regno Unito paghi il governo ruandese per prendere in carico i migranti per tutto il tempo che sarà necessario alle autorità britanniche per decidere se dare loro lo status di rifugiati. Prevede anche che gli stessi migranti rimangano in Ruanda nel caso in cui la loro richiesta di asilo venga accettata.Significa, in altre parole, che a chi verrà riconosciuto il diritto d’asilo non sarà permesso tornare nel Regno Unito.La sorte delle persone a cui la domanda di asilo verrà invece rifiutata sarà decisa dal governo ruandese, che valuterà se permettere loro di rimanere comunque in Ruanda (per esempio per motivi specifici che non rientrano in quelli legati allo status di rifugiato), o se essere trasferiti in un altro paese: quello di provenienza o uno stato terzo nel caso in cui in quello di provenienza ci sia il rischio di tortura o altri trattamenti degradanti (almeno sulla carta: nella realtà spesso il rischio di tortura o di subire altre violenze viene ignorato).L’accordo si chiama “Migration and Economic Development Partnership” ed è in linea con le politiche migratorie molto rigide, e spesso controverse, adottate dal governo del primo ministro conservatore britannico Boris Johnson.Il testo dell’intesa non è stato ancora pubblicato, e ci sono diversi dettagli da chiarire. Johnson  che l’accordo vale per tutti i migranti irregolari arrivati nel Regno Unito dal 1° gennaio in poi, oltre che per quelli che arriveranno in futuro, ma diversi giornali britannici scrivono che riguarderebbe solo i migranti maschi, adulti e senza familiari con sé che arrivino nel Regno Unito su mezzi di fortuna, come ad esempio in piccole imbarcazioni o nascosti in camion.Il governo britannico ha scritto in un  che chi vedrà la propria domanda accolta riceverà un permesso per stabilirsi , paese definito nel comunicato «una delle economie in più rapida crescita, riconosciuta a livello mondiale per la sua accoglienza e integrazione dei migranti». Non è chiaro dove alloggeranno nel frattempo i richiedenti asilo, né se l’accordo abbia o meno una durata precisa. Per ora si sa che il governo britannico pagherà al Ruanda 120 milioni di sterline, che il governo ruandese  un «investimento iniziale» per finanziare «opportunità sia per i ruandesi che per i migranti».Presentando l’accordo, il Regno Unito ha annunciato anche un investimento di 50 milioni di sterline per rafforzare il pattugliamento dei propri confini, in modo da poter intercettare più facilmente i migranti irregolari in arrivo, e la prossima apertura di un centro di accoglienza temporaneo allestito nella stazione militare di RAF Linton, nel North Yorkshire, vicino a York (nel nord dell’Inghilterra). In questo centro, scrive il  verranno probabilmente sistemati alcuni dei richiedenti asilo che non verranno mandati in Ruanda.Nel corso dell’ultimo anno, l’immigrazione irregolare verso il Regno Unito è cresciuta molto: nel 2021 hanno raggiunto la costa inglese su imbarcazioni di fortuna oltre 28mila persone, un numero «».In un  fatto giovedì durante una conferenza stampa nel Kent, Boris Johnson ha presentato l’accordo come un modo di combattere il traffico illegale dei migranti, stabilendo «rotte legali e sicure»; l’opposizione Laburista l’ha invece definito un accordo «inattuabile e immorale». Steve Valdez-Symonds, di Amnesty International UK, ha detto che, oltre a infliggere ulteriori sofferenze ai migranti, l’accordo è un «enorme spreco di denaro pubblico».",
        "ranked": 5,
        "placed": "Abroad",
        "epoch": 1650035709.5428793,
        "language": "IT",
        "source": "ilPost"
    },
    {
        "title": "Gli scontri tra palestinesi e polizia israeliana alla moschea di al Aqsa, a Gerusalemme",
        "date_raw": "April 15, 2022",
        "date": "2022-04-15",
        "url": "https://www.ilpost.it/mondo/",
        "news_url": "https://www.ilpost.it/2022/04/15/palestinesi-israeliani-scontri/",
        "subtitle": " Hanno provocato 70 feriti, quasi tutti palestinesi: sono iniziati quando la polizia israeliana è entrata nel complesso della moschea\t",
        "content": "Venerdì mattina presto, vicino alla moschea di al Aqsa a Gerusalemme, ci sono stati  tra palestinesi e forze di polizia israeliane: almeno 70 persone sono state ferite (67 palestinesi e 3 israeliani). Gli scontri sono iniziati dopo che la polizia israeliana era entrata nel complesso della moschea, la più grande e importante a Gerusalemme, dove erano riuniti molti palestinesi per la preghiera del venerdì. Secondo Israele, gli agenti avrebbero reagito in risposta a un lancio di pietre e di altri oggetti.La moschea di al Aqsa è il terzo luogo più sacro per l’Islam dopo Medina e la Mecca, perché costruita nel luogo da cui – secondo il  – il profeta Maometto fu trasportato durante il cosiddetto miracoloso «viaggio notturno» attraverso l’aldilà fino ad incontrare Allah e ricevere da lui gli insegnamenti del Corano. Si trova sulla cosiddetta “Spianata delle moschee”, luogo religioso tra i più contesi al mondo e in cui per questo gli scontri tra israeliani e palestinesi sono frequenti.A pochi metri dalla moschea di al Aqsa, infatti, si trova anche anche il cosiddetto Muro del Pianto, uno dei luoghi di culto più importanti per gli ebrei in quanto unico resto del Tempio di Salomone, distrutto dai Romani nell’assedio di Gerusalemme del 70 d.C. e mai più ricostruito. A poca distanza dalla Spianata, poi, c’è anche la Basilica del Santo Sepolcro, il luogo dove secondo i cristiani Gesù Cristo è stato seppellito e poi è risorto.Si teme che gli scontri di venerdì mattina siano i primi di una serie: sia per le tensioni delle ultime settimane sfociate in una  in Israele, sia perché nel 2022, , i giorni della Pasqua cristiana – il cosiddetto triduo pasquale – sono all’interno della settimana della Pasqua ebraica, che si festeggia a sua volta quest’anno durante il mese sacro per i musulmani, cioè il Ramadan. ",
        "ranked": 4,
        "placed": "Abroad",
        "epoch": 1650035709.572442,
        "language": "IT",
        "source": "ilPost"
    },
    {
        "title": "El Shafee Elsheikh, foreign fighter dell’ISIS membro del gruppo soprannominato “i Beatles”, è stato giudicato colpevole per l’uccisione di quattro ostaggi americani",
        "date_raw": "April 15, 2022",
        "date": "2022-04-15",
        "url": "https://www.ilpost.it/mondo/",
        "news_url": "https://www.ilpost.it/2022/04/15/el-shafee-elsheikh-foreign-fighter-colpevole/",
        "subtitle": " ",
        "content": "Giovedì un tribunale federale statunitense ha giudicato colpevole El Shafee Elsheikh per avere rapito e ucciso quattro ostaggi americani durante la guerra in Siria: Elsheikh era un foreign fighter (combattente straniero) dell’ISIS e faceva parte del gruppo poi soprannominato i “Beatles”, noto per essersi reso responsabile della  e decapitazione di alcuni ostaggi occidentali, . La condanna di Elsheikh riguarda appunto l’uccisione di Foley e di altre tre persone: Steven Sotloff,  (entrambi decapitati, come Foley) e Kayla Mueller.Elsheikh era stato arrestato nel 2018 in Siria da alcuni combattenti curdi: il suo processo si è svolto negli Stati Uniti perché riguardava l’uccisione di cittadini americani. È stato condannato per tutti i capi d’accusa per cui era imputato, otto in totale, e riceverà probabilmente l’ergastolo: la sua pena sarà decisa in una nuova udienza ad agosto. Insieme a lui, nel 2018, era stato arrestato anche Alexanda Kotey, altro foreign fighter dello stesso gruppo: Kotey  per tutti i capi d’accusa nei propri confronti a settembre e la sua pena sarà decisa il prossimo 29 aprile. ",
        "ranked": 2,
        "placed": "Abroad",
        "epoch": 1650035709.6000903,
        "language": "IT",
        "source": "ilPost"
    },
    {
        "title": "A Shanghai sta crescendo il malcontento per il lockdown",
        "date_raw": "April 15, 2022",
        "date": "2022-04-15",
        "url": "https://www.ilpost.it/mondo/",
        "news_url": "https://www.ilpost.it/2022/04/15/lockdown-shanghai/",
        "subtitle": " I tantissimi contagi non sono l'unico problema per il governo cinese, che ora teme una diffusione delle proteste in altre città del paese\t",
        "content": "La nuova ondata di contagi a Shanghai, dove da fine marzo è stato introdotto un rigidissimo lockdown, viene considerata la crisi sanitaria più grande che la Cina abbia dovuto affrontare dai tempi dell’epidemia a Wuhan, la città dove furono identificati i primi casi di COVID-19 all’inizio del 2020. Il governo cinese è in grande difficoltà, soprattutto perché la strategia “zero-COVID” usata finora per contenere la pandemia non sta funzionando, e per le gravi conseguenze che i lockdown .Il governo sembra avere anche un’altra preoccupazione: il lockdown a Shanghai sta creando un inusuale malcontento tra la popolazione locale e negli ultimi giorni ci sono stati episodi di proteste e dimostrazioni di grande frustrazione. Per la Cina il timore è che ora questo malcontento si diffonda anche in altre città, e che si trasformi in una più ampia crisi di fiducia verso il Partito Comunista cinese.La città di Shanghai, dove vivono circa 25 milioni di abitanti, è arrivata alla sua terza settimana di lockdown completo, seguito ad alcune restrizioni parziali introdotte già all’inizio di marzo. Giovedì in tutto il paese sono stati registrati 24.166 casi di contagio da coronavirus, il 95 per cento dei quali riscontrati proprio a Shanghai; e anche se da qualche giorno in alcune parti della città le misure sono state in parte allentate, al momento non si sa fino a quando sarà in vigore il lockdown. La situazione comunque sembra essere piuttosto critica, e il prolungarsi delle restrizioni ha già portato ad alcune proteste.Shanghai, China 🇨🇳 Lockdown: Shanghai residents protest over days of isolation, lack of food, removal to quarantine camps, children separated from parents and pets being destroyed. But apparently it’s “for their health.”— James Melville (@JamesMelville) Nonostante la censura, sui principali social network cinesi sono via via comparsi messaggi molto critici contro le misure imposte dal governo da parte di persone disperate e in grosse difficoltà nel procurarsi cibo e altri beni. Molti altri messaggi, spesso censurati, alludono invece a persone che si sarebbero suicidate a causa delle condizioni troppo dure, ma anche a proteste e atti di ribellione.🔻 this protest in Shanghai reminds me of the massive pro-democracy protests that took place in Hong Kong in 2019; I heard that many Chinese nationals supported the crackdowns and rooted for Hong Kong cops at the time…14/n — Byron Wan (@Byron_Wan) Come , sui social network ha per esempio cominciato a circolare la canzone “” del musical , che era stata censurata durante le proteste pro-democrazia di Hong Kong nel 2019 ed era tornata a essere usata come simbolo di ribellione e sfida contro le rigidissime regole durante i primissimi focolai a Wuhan nel 2020. Giovedì altre persone sono scese in piazza per protestare, scontrandosi in qualche caso con la polizia.Oltre a essere la crisi sanitaria peggiore in Cina dall’inizio della pandemia, la situazione attuale di Shanghai sembra accompagnare anche un problema più grande. Le critiche ricevute per il lockdown di Shanghai –  – e per quello imposto nella provincia di Jilin, dove abitano altri 24 milioni di persone, rischiano infatti di allargarsi ad altre parti del paese e soprattutto di mettere a rischio i consensi per il potentissimo presidente Xi Jinping, che verosimilmente a fine anno sarà eletto per il suo terzo mandato.Vari analisti sentiti da sostengono infatti che il rigido approccio al contenimento della pandemia minacci di ostacolare i piani per il «grande rinnovamento della nazione», attraverso cui Xi e il Partito Comunista al governo intenderebbero far diventare la Cina la . In particolare, le misure farebbero venire meno l’idea di migliorare la qualità della vita per costruire una società «prospera», uno dei pilastri su cui si poggia la propaganda del governo.Mercoledì durante una visita nella provincia di Hainan, Xi ha fatto capire che per ora le rigide misure “zero COVID” non possono essere tolte e che la popolazione deve adattarsi a questa situazione, nonostante le criticità e i problemi per l’economia. «Il lavoro di prevenzione e controllo non può essere allentato», ha detto Xi: «La persistenza è la vittoria». ",
        "ranked": 3,
        "placed": "Abroad",
        "epoch": 1650035709.6397517,
        "language": "IT",
        "source": "ilPost"
    },
    {
        "title": "In Germania sono stati arrestati quattro estremisti di destra sospettati di aver pianificato il rapimento del ministro della Salute",
        "date_raw": "April 14, 2022",
        "date": "2022-04-14",
        "url": "https://www.ilpost.it/mondo/",
        "news_url": "https://www.ilpost.it/2022/04/14/germania-estrema-destra-arrestati-piano-rapimento/",
        "subtitle": " ",
        "content": "Giovedì, nello stato tedesco della Renania-Palatinato, la polizia ha arrestato quattro estremisti di destra sospettati di aver pianificato il rapimento di alcune importanti figure pubbliche, tra cui il ministro della Salute Karl Lauterbach, e la distruzione di alcuni impianti energetici del paese. L’obiettivo,  le autorità locali, era produrre «condizioni simili alla guerra civile» e rovesciare il sistema democratico del paese. Gli arresti sono stati effettuati nell’ambito di un’indagine sull’estremismo locale avviata lo scorso ottobre dalla procura della città di Coblenza.Le quattro persone arrestate, tutti cittadini tedeschi, avevano legami col movimento Reichsbürger – “cittadini del Reich”, gruppo di nostalgici che comprende monarchici, estremisti di destra e antisemiti – e nei mesi scorsi avevano partecipato a varie proteste contro le restrizioni per il coronavirus. Erano anche membri di una chat chiamata “Vereinte Patrioten” (Patrioti uniti). Nell’ambito dell’operazione che ha portato al loro arresto sono state sequestrate anche 22 armi da fuoco, centinaia di munizioni e diverse migliaia di euro in contanti e numerosi lingotti d’oro e monete d’argento.",
        "ranked": 7,
        "placed": "Abroad",
        "epoch": 1650035709.8580854,
        "language": "IT",
        "source": "ilPost"
    },
    {
        "title": "La crisi in Sri Lanka è sempre più grave",
        "date_raw": "April 14, 2022",
        "date": "2022-04-14",
        "url": "https://www.ilpost.it/mondo/",
        "news_url": "https://www.ilpost.it/2022/04/14/sri-lanka-crisi-economica-politica/",
        "subtitle": " Il governo ha dichiarato il default dopo aver perso la maggioranza, la crisi economica è gravissima e le proteste non si fermano\t",
        "content": "Martedì la banca centrale dello Sri Lanka  e ha annunciato la sospensione del pagamento di parte del proprio debito ai creditori internazionali – un debito enorme, pari a 50 miliardi di dollari,  del PIL annuale del paese – nel tentativo di gestire la gravissima crisi economica in corso. Questa crisi, che in Sri Lanka è considerata  e ha portato a gravi carenze di cibo, carburante e medicine, ha provocato nelle ultime settimane grosse proteste contro il governo, considerato corrotto e incapace di gestirla: non si sono fermate neanche con l’imposizione del coprifuoco e dello stato di emergenza.Lo Sri Lanka è un paese a sud dell’India da circa 22 milioni di abitanti, indipendente dal Regno Unito dal 1948. La sua crisi economica ha varie cause: la pandemia, l’aumento dei prezzi di energia e materie prime e ora, come conseguenza della guerra in Ucraina, anche l’interruzione delle catene di approvvigionamento (lo Sri Lanka è ).Ad aggravare la crisi, secondo vari , avevano contribuito le politiche fallimentari del governo, guidato dal presidente Gotabaya Rajapaksa, e da suo fratello, il primo ministro Mahinda Rajapaksa: i due fanno parte di una delle dinastie politiche più potenti dello Sri Lanka, che conta sette fratelli che hanno tutti avuto importanti ruoli politici o amministrativi, e sono stati accusati in varie occasioni di corruzione e nepotismo.I debiti esteri di cui il governo dello Sri Lanka ha deciso di sospendere i pagamenti sono  soprattutto da titoli di stato, e i due principali creditori sono Cina e Giappone. In tutto i debiti che lo stato non potrà ripagare ammontano all’equivalente di oltre : di questi, più di 6 avrebbero dovuto essere ripagati quest’anno.La sospensione dei pagamenti,  il ministro dell’Economia, servirà a trovare un accordo per , cioè per modificare le condizioni per la sua restituzione ed eventualmente ridurne l’importo. Dell’operazione si occuperà il Fondo Monetario Internazionale, che ha dichiarato il debito del paese «». Il governo, nel frattempo, ha anche  a India e Cina di inviare al paese aiuti economici, cibo e carburante.Il governo  ai manifestanti che protestano da settimane chiedendo le dimissioni del presidente Gotabaya Rajapaksa, offrendosi di incontrare i loro rappresentanti.Nei giorni scorsi, nella capitale Colombo, le proteste erano arrivate a scontri anche violenti: tra le altre cose, i manifestanti avevano dato fuoco a due autobus parcheggiati di fronte alla casa del presidente e lanciato mattoni contro le forze dell’ordine, che erano intervenute con gas lacrimogeni e cannoni ad acqua. Il governo aveva allora imposto , col blocco di social network e app di messaggistica come Facebook, Twitter e WhatsApp per impedire l’organizzazione di altre manifestazioni. Non era servito a molto, e migliaia di persone avevano violato il coprifuoco per continuare a protestare. Le manifestazioni si erano allargate anche oltre Colombo, raggiungendo altre città. Le proteste erano state tali da portare infine alle  di tutti e 26 i ministri del governo – ma non del primo ministro, Mahinda Rajapaksa, che era rimasto al suo posto – e al ritiro di 40 parlamentari dalla coalizione di governo, rimasto senza maggioranza. Ora il presidente dovrà quindi nominare un nuovo governo. Tre partiti che si sono ritirati dalla coalizione di governo hanno proposto di formare un  guidato da un nuovo primo ministro, sostituendo quindi Mahinda Rajapaksa. Ma parte dell’opposizione – che però è divisa – si è rifiutata di sostenerli,  di sostituire non solo il primo ministro ma anche il presidente.",
        "ranked": 6,
        "placed": "Abroad",
        "epoch": 1650035709.9098535,
        "language": "IT",
        "source": "ilPost"
    }
]
