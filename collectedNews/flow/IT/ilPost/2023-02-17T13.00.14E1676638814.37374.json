[
    {
        "title": "Come il Giappone sta provando a riarmarsi",
        "date_raw": "February 17, 2023",
        "date": "2023-02-17",
        "url": "https://www.ilpost.it/mondo/",
        "news_url": "https://www.ilpost.it/2023/02/17/giappone-riarmo/",
        "subtitle": " Il paese è tradizionalmente pacifista ma ha approvato una riforma che raddoppia la spesa militare, con grosse conseguenze ",
        "content": "Lo scorso dicembre il governo giapponese  con cui, dopo decenni trascorsi senza un esercito regolamentare e ad applicare una politica estera pacifista, il paese ha deciso di riarmarsi. Il governo del primo ministro Fumio Kishida ha pubblicato tre nuovi documenti sulla difesa che modificano completamente l’assetto militare e strategico del paese. Prevedono tra le altre cose un forte aumento della spesa per la difesa, nuove capacità militari, acquisto di missili a lungo raggio.L’importanza del riarmo del Giappone è in parte storica, perché la  giapponese, voluta dagli Alleati dopo la Seconda guerra mondiale, sostiene che il paese “non riconoscerà il diritto alla belligeranza” e che “non saranno mai mantenute forze terrestri, marine e aeree né qualsiasi altro potenziale bellico”. Ma è anche politica e militare: benché stia attraversando una lunga fase di stagnazione, il Giappone è la terza economia del mondo, e un suo maggiore investimento nell’esercito potrebbe avere conseguenze importanti in tutta la regione, e non solo. Il Giappone uscì dalla Seconda guerra mondiale come un paese sconfitto sul piano militare e devastato su quello materiale. Non solo per le due bombe atomiche sganciate nell’agosto del 1945, ma soprattutto per la distruzione che la guerra portò in tutto il paese. Meno conosciuti delle vicende di Hiroshima e Nagasaki sono i bombardamenti incendiari che gli Alleati fecero sulle altre città del Giappone. Yokohama, Nagoya, Osaka, Kobe, Shizuoka furono in buona parte rase al suolo, visto che all’epoca gran parte delle strutture erano in legno. I  uccisero oltre 100.000 persone in una sola notte. Durante la battaglia di Okinawa circa la metà dei civili sull’isola morì. L’allora governo giapponese, che aveva deciso di condurre una “guerra totale”, portò il paese alla fame e alla rovina.Ma la conseguenza più profonda della disfatta del Giappone imperiale fu la sua sconfitta morale. Il militarismo, la missione imperialista, l’espansionismo aggressivo e lo stesso sistema politico autoritario uscirono distrutti dalla resa incondizionata del paese. La costituzione, adottata nel 1947 durante l’occupazione statunitense, incarnava quindi la determinazione a impedire il ritorno di un sistema che aveva portato il Giappone alla rovina e che aveva inferto immani sofferenze ai paesi vicini.Da allora nessun governo giapponese ha mai emendato la costituzione, ma negli anni la sua interpretazione ha subìto alcuni cambiamenti. Oggi il Giappone possiede delle Forze di autodifesa – note in giapponese come Jieitai, o con l’acronimo inglese di SDF – che non possono definirsi forze armate ma che in sostanza sono ugualmente incaricate di difendere la sicurezza e l’integrità del paese dalle minacce esterne.Nell’ultimo decennio questa continua reinterpretazione ha cambiato velocità man mano che il panorama regionale in cui si trova il Giappone si è fatto sempre più instabile. Lo sviluppo dell’armamento nucleare nordcoreano, la modernizzazione militare cinese e infine lo scoppio della guerra in Ucraina hanno cambiato radicalmente il modo in cui il paese percepisce il proprio posto in Asia orientale.Ad esempio, nel caso di un  nello stretto di Taiwan, per il Giappone sarebbe virtualmente impossibile evitare di essere coinvolto dal momento che ospita sul proprio territorio numerose basi militari dell’alleato statunitense. Ma mentre questa prospettiva è rimasta a lungo una possibilità remota, le tensioni attorno a Taiwan e soprattutto  hanno diffuso in Giappone la consapevolezza che una guerra deve essere presa in considerazione come un’opzione possibile.Da questo punto di vista il 2022 è stato l’anno che ha concluso il dibattito nazionale pluridecennale su quale sia l’identità del paese e, quindi, su quale sia la strada da seguire sul piano militare.I giapponesi ormai sostengono in maggioranza l’idea che il  dalle minacce esterne. A inizio anni Duemila nella popolazione non esisteva un consenso così diffuso come oggi sul tema della sicurezza e anzi un’azione di riarmo sarebbe stata considerata estremamente controversa, e apertamente contestata da una grossa parte della società civile. Oggi le cose sono cambiate.La riforma rappresenta un cambiamento importante per le Forze di autodifesa giapponesi. Il più evidente riguarda la spesa militare. Fin dal 1976 il paese ha mantenuto arbitrariamente le spese militari entro l’1 percento del PIL. Questo vincolo autoimposto è caduto a dicembre, quando il governo giapponese ha stabilito che la spesa militare andrà aumentata fino al 2 percento entro cinque anni. L’aumento dovrebbe far  da 27,5 mila miliardi a 43 mila miliardi di yen (cioè da 194 miliardi a 303 miliardi di euro al tasso di cambio attuale): sarebbe sufficiente a posizionare il paese come terza potenza al mondo, dopo Stati Uniti e Cina, per entità del budget militare. Nella legge di bilancio proposta per l’anno fiscale che inizierà ad aprile, il governo prevede già un  rispetto all’anno corrente.L’aspetto più interessante però riguarda le nuove capacità che il Giappone intende adottare. Se il  è un passo in avanti per un paese che finora aveva abbastanza trascurato quest’ambito, la decisione di acquisire capacità di contrattacco è senza dubbio molto più rilevante dal punto di vista strategico.Per capacità di contrattacco si intende un arsenale di , capaci di colpire in profondità nel territorio di un paese ostile (come Cina o Corea del Nord) per metterne fuori uso il potenziale militare offensivo o le infrastrutture strategiche. Il Giappone non ha mai posseduto armamenti di questo tipo e, oltre all’acquisto previsto di 500 missili Tomahawk di fabbricazione statunitense, prevede di svilupparne di propri con l’obiettivo di migliorare la propria capacità di deterrenza da possibili attacchi esterni.L’obiettivo del 2 percento del PIL in spesa militare da raggiungere entro la fine dell’anno fiscale 2027/2028 mette il Giappone in linea con gli standard di spesa militare della NATO, con la quale Kishida ha tentato di intessere rapporti sempre più stretti nell’ultimo anno. L’alleanza con gli Stati Uniti rimane il pilastro attorno a cui il paese ha strutturato la propria difesa ma gli eventi degli ultimi anni, dalla caduta di Kabul all’invasione dell’Ucraina, hanno persuaso il Giappone che questa garanzia non sia sufficiente e che anzi le proprie capacità militari vadano arricchite.Oltre a espandere le proprie capacità militari e a rafforzare l’alleanza con gli Stati Uniti, il Giappone  sta cercando di approfondire i propri rapporti strategici con gli altri paesi che fanno parte del sistema di alleanze statunitense: anzitutto l’Australia e il Regno Unito.  rientra tra i partner con cui Kishida intende espandere la cooperazione per la difesa.Sebbene sia un cambiamento storico, il Giappone non intende ritrasformarsi in una potenza militare. L’impianto strategico e costituzionale rimane orientato in senso esclusivamente difensivo, benché la riforma riconosca che l’ambiente strategico circostante sia “tanto grave e complesso come non lo è mai stato dalla fine della Seconda guerra mondiale”.Inoltre questo processo di riarmo deve fare i conti con grossi limiti interni.  non sarà affatto semplice per un paese già di per sé molto indebitato, afflitto dal calo demografico e incapace di . In Giappone si sta discutendo molto della possibilità che venga emesso nuovo debito per finanziare il nuovo budget militare. L’alternativa più probabile è che il governo aumenti la pressione fiscale sui cittadini per sostenere questa spesa, ma si tratta di una decisione politicamente delicata. Kishida ha già fatto intendere di non voler procedere ad alzare le tasse senza prima aver ottenuto il , ma la debolezza nei sondaggi del premier in carica rende la prospettiva di un voto anticipato abbastanza improbabile.C’è poi un’inaggirabile questione di fondo: le Forze di autodifesa . Da quasi un decennio le Jieitai faticano ad attirare reclute per riempire i propri ranghi e le proiezioni demografiche per il futuro non fanno che  a cui i reclutatori potranno rivolgersi. Le autorità giapponesi stanno cercando di rendere la carriera militare più accattivante ma la competizione sull’offerta di lavoro delle aziende private è notevole, sia in termini di prospettive d’impiego che di prestigio sociale.",
        "ranked": 0,
        "placed": "Abroad",
        "epoch": 1676635214.058665,
        "language": "IT",
        "source": "ilPost"
    },
    {
        "title": "Pablo Neruda fu ucciso?",
        "date_raw": "February 15, 2023",
        "date": "2023-02-15",
        "url": "https://www.ilpost.it/mondo/",
        "news_url": "https://www.ilpost.it/2023/02/15/pablo-neruda-morte/",
        "subtitle": " Dopo cinquant'anni dalla morte, i risultati di un nuovo studio lasciano aperta l'ipotesi secondo cui sarebbe stato avvelenato\t",
        "content": "Pablo Neruda, poeta, politico e premio Nobel per la letteratura cileno, morì il 23 settembre 1973. Sul suo certificato di morte fu scritto che la causa era un tumore alla prostata, ma negli ultimi cinquant’anni alcuni suoi parenti e conoscenti hanno sostenuto che Neruda fosse in realtà stato ucciso per via della sua opposizione al regime di Augusto Pinochet, che aveva preso il potere in Cile con un colpo di stato pochi giorni prima della sua morte. Mercoledì sono stati pubblicati i risultati di un nuovo studio che conferma la possibilità che sia in effetti andata così, pur senza rappresentare una conferma definitiva.Nel 2013 l’ex autista di Neruda Manuel Araya aveva detto a un giornale messicano che poche ore prima di morire Neruda gli aveva telefonato dall’ospedale di Santiago del Cile nel quale era ricoverato, dicendo di aver subito un’iniezione nello stomaco mentre dormiva. Dopo queste dichiarazioni, un giudice aveva ordinato la riesumazione dei resti di Neruda che da allora sono stati esaminati da centri di medicina legale di diversi paesi. Nel 2015 il governo cileno aveva dichiarato che la responsabilità della morte di Neruda era «molto probabilmente» di una terza parte, e   un gruppo di scienziati si era già espresso a favore dell’ipotesi dell’omicidio, escludendo che il poeta fosse morto a causa del suo tumore.L’ultimo studio sul cadavere di Neruda è stato realizzato da un gruppo di ricercatori della McMaster University, in Canada, e dell’Università di Copenaghen, in Danimarca, ed è stato presentato a un tribunale cileno mercoledì. Lo studio il microrganismo responsabile del botulismo e usato più volte nel mondo come arma biologica, che era stato trovato nei denti di Neruda nel 2017. È stato confermato che il batterio era presente nei resti del poeta e che vi era presente al momento della sua morte, mentre è stata esclusa l’ipotesi che vi fosse arrivato dalla bara: nel suolo intorno alla tomba di Neruda non è stata trovata una concentrazione e un tipo di ceppi di  compatibili con quelli presenti nei resti. È anche stato escluso che il batterio fosse arrivato nel corpo del poeta dall’ambiente circostante successivamente alla sua morte, perché il DNA del batterio era degradato in modo analogo a quello dei batteri della bocca di Neruda.È quindi possibile che il  sia stato la causa della morte del poeta, sebbene servano ulteriori indagini per stabilirlo o escluderlo, così come per dire in che modo il batterio sia entrato nel suo corpo.L’, 12 giorni prima che Neruda morisse, un colpo di stato militare aveva destituito l’allora presidente Salvador Allende – che era stato eletto democraticamente nel 1970 – e aveva portato al potere il generale Augusto Pinochet. Allende  durante l’attacco al palazzo presidenziale e Neruda, che gli era molto legato, aveva cominciato a pianificare di fuggire in Messico. Un giorno prima della prevista partenza, però, era stato portato d’urgenza nell’ospedale dove era stato curato in precedenza per il cancro alla prostata scoperto quattro anni prima, ed era morto nel giro di poco tempo.La morte sollevò da subito alcuni dubbi. Per esempio l’ambasciatore messicano in Cile Gonzalo Martínez Corbalá, che aveva visto Neruda due giorni prima della morte, raccontò che era sovrappeso, una cosa rara per un malato di cancro allo stadio terminale. Inizialmente le indagini sulla sua morte si concentrarono su un medico, un tale “dottor Price”, che era segnato come quello di turno in ospedale nella notte in cui Neruda sarebbe stato avvelenato. Price però non è mai stato trovato e probabilmente era solo un nome inventato per depistare le indagini.Per confermare l’ipotesi di avvelenamento si potrebbe confrontare il DNA del trovato nei resti di Neruda con quello dei ceppi dei batteri usati nel 1981 per avvelenare alcuni prigionieri politici cileni.Ora il tribunale cileno a cui sono stati sottoposti i risultati dello studio dovrà decidere se proseguire le indagini sulla morte di Neruda con ulteriori studi.",
        "ranked": 16,
        "placed": "Abroad",
        "epoch": 1676635214.0795357,
        "language": "IT",
        "source": "ilPost"
    },
    {
        "title": "Il presidente della Banca Mondiale David Malpass si dimetterà entro giugno",
        "date_raw": "February 15, 2023",
        "date": "2023-02-15",
        "url": "https://www.ilpost.it/mondo/",
        "news_url": "https://www.ilpost.it/2023/02/15/dimissioni-david-malpass-banca-mondiale/",
        "subtitle": null,
        "content": "Il presidente della Banca Mondiale David Malpass ha annunciato che si dimetterà entro la fine di giugno, con circa un anno di anticipo rispetto alla scadenza del suo incarico.La Banca Mondiale è un’istituzione creata alla fine della Seconda guerra mondiale insieme al Fondo Monetario Internazionale, e tradizionalmente la nomina del presidente della prima spetta agli Stati Uniti, mentre quella del direttore del secondo ai governi europei. Inizialmente la Banca Mondiale aveva lo scopo di aiutare la ricostruzione dei paesi più colpiti dalla guerra, ma nel corso degli anni il suo scopo è cambiato e si è evoluto. Al momento è quello di studiare i processi che portano le nazioni allo sviluppo economico e offrire capitali, assistenza e consigli ai paesi più poveri.Malpass era stato messo a capo dell’istituzione nel 2019 , e negli ultimi mesi del 2022 era stato duramente criticato da attivisti ambientalisti e politici Democratici – tra cui l’ex vicepresidente statunitense Al Gore – perché, durante un evento pubblico organizzato dal , si era rifiutato di dire se riconosceva o meno il prevalente consenso scientifico sul fatto che l’uso dei combustibili fossili fosse la causa del riscaldamento globale. Da allora più volte erano state chieste le sue dimissioni.",
        "ranked": 15,
        "placed": "Abroad",
        "epoch": 1676635214.1171765,
        "language": "IT",
        "source": "ilPost"
    },
    {
        "title": "La grossa inchiesta giornalistica su una società che vende disinformazione",
        "date_raw": "February 15, 2023",
        "date": "2023-02-15",
        "url": "https://www.ilpost.it/mondo/",
        "news_url": "https://www.ilpost.it/2023/02/15/team-jorge-inchiesta-disinformazione/",
        "subtitle": " Diverse testate internazionali raccontano le presunte operazioni di manipolazione elettorale di una società israeliana\t",
        "content": "Mercoledì alcuni giornali internazionali, tra cui il ,  e , hanno dedicato ampio spazio a un’indagine giornalistica condotta da un consorzio di testate a proposito del cosiddetto “Team Jorge”, una società che avrebbe offerto servizi di hackeraggio informatico e diffusione di disinformazione a pagamento, e che avrebbe cercato di influenzare decine di elezioni in tutto il mondo.Il capo di questa società è un uomo israeliano, Tal Hanan, che operava con lo pseudonimo di Jorge (da cui il nome del suo gruppo, dato dai giornali). L’inchiesta si basa soprattutto su un’operazione in incognito fatta da tre giornalisti (uno di , uno del giornale israeliano  e uno del sito ) che si sarebbero presentati negli uffici di Tal Hanan fingendo di essere potenziali clienti. Tal Hanan avrebbe quindi presentato ai finti clienti i servizi della sua azienda, vantandosi di aver interferito in «33 campagne elettorali di livello presidenziale» in tutto il mondo, e di essere riuscito ad «avere successo» in 27 di queste, anche se non è chiaro come si misurerebbe questo successo.La società di Tal Hanan opererebbe in maniera mercenaria: offrendo i suoi servizi di manipolazione e disinformazione dietro il pagamento di denaro. Parlando con i giornalisti in incognito, Tal Hanan ha detto di aver operato in questo modo per clienti in tutto il mondo.Le attività della società di Tal Hanan si sarebbero mosse principalmente in due modi: anzitutto con operazioni di disinformazione online e di manipolazione automatizzata dell’opinione pubblica sui social network. Tal Hanan sostiene di aver messo a punto un software chiamato Aims (Advanced Impact Media Solutions) che consente di generare migliaia di account falsi sulle principali piattaforme online, come Twitter, LinkedIn, Facebook, Telegram, Gmail, Instagram e YouTube. Questi account falsi sono poi manovrabili per veicolare messaggi, diffondere contenuti di disinformazione e cercare di influenzare l’opinione pubblica.Di per sé, le attività di questi account fasulli (che in gergo vengono chiamati bot) sono relativamente comuni in vari ambiti, e vengono molto usate non soltanto per operazioni di disinformazione, ma soprattutto per comuni truffe o per campagne pubblicitarie. Avvertito dai giornalisti che si sono occupati dell’inchiesta, Facebook ha annunciato di aver cancellato diversi account falsi sul suo social network che sarebbero stati generati tramite Aims.Secondo l’inchiesta, la seconda attività della società sarebbe quella di hackeraggio. Tal Hanan sostiene di riuscire a entrare negli account di posta elettronica Gmail e negli account di messaggistica Telegram delle persone vittime delle sue operazioni, come per esempio politici e funzionari, e di usarli per diffondere diffidenza e confusione. Ai giornalisti che si sono finti potenziali clienti, Tal Hanan ha mostrato di poter entrare nell’account Telegram di un funzionario politico keniota e di poter inviare messaggi a suo nome. In questo modo, ha detto, è in grado di creare discordia tra alleati politici, aumentare le divisioni, generare confusione all’interno di una campagna elettorale. In un solo caso, i giornalisti che si sono occupati dell’inchiesta hanno potuto verificare indipendentemente che la società di Tal Hanan era riuscita a entrare effettivamente nell’account Telegram di una persona (non si sa di chi).Poiché la gran parte dell’inchiesta si basa sull’operazione in incognito dei tre giornalisti, è piuttosto difficile capire quanto del racconto di Tal Hanan sia reale e quanto sia invece un modo per vendere il proprio prodotto a quelli che lui pensava fossero potenziali clienti. Non è chiaro, per esempio, se la società abbia davvero avuto la capacità di influenzare dei processi elettorali.Ci sarebbero invece maggiori conferme del fatto che la società di Tal Hanan sarebbe riuscita a diffondere disinformazione anche sui media tradizionali. A gennaio, per esempio, la rete televisiva francese BFMTV ha  uno dei suoi presentatori più importanti, Rachid M’Barki, perché avrebbe messo in onda contenuti che sarebbero stati in qualche modo influenzati da interessi stranieri. Secondo , questi contenuti  alle campagne di disinformazione messe in circolazione dal Team Jorge.I giornalisti hanno inoltre avuto modo di accedere ad alcune email private della società, che mostrano come ci siano stati contatti con funzionari e operatori di alto livello in tutto il mondo: ci furono per esempio contrattazioni con , la società accusata di aver influenzato le elezioni presidenziali americane del 2016 e il referendum su Brexit dello stesso anno. Tal Hanan cercò di vendere i suoi servizi a Cambridge Analytica, ma i giornalisti non sono riusciti a scoprire se accettò, e se ne fece davvero qualcosa.All’inchiesta sul cosiddetto Team Jorge hanno partecipato oltre 30 testate in tutto il mondo coordinate da Forbidden Stories, una società non profit francese che si occupa di proseguire il lavoro di giornalisti uccisi o minacciati. A questa inchiesta ne dovrebbero seguire altre, che si occuperanno sempre di disinformazione.",
        "ranked": 23,
        "placed": "Abroad",
        "epoch": 1676635214.1236916,
        "language": "IT",
        "source": "ilPost"
    },
    {
        "title": "La riforma della giustizia in Israele, spiegata",
        "date_raw": "February 15, 2023",
        "date": "2023-02-15",
        "url": "https://www.ilpost.it/mondo/",
        "news_url": "https://www.ilpost.it/2023/02/15/israele-riforma-giustizia/",
        "subtitle": " La proposta del governo di Netanyahu contro cui ci sono proteste da settimane toglierebbe poteri alla Corte suprema e secondo i critici sarebbe un pericolo per la democrazia\t",
        "content": "Da settimane migliaia di persone in Israele protestano contro la riforma del sistema giudiziario proposta dal nuovo governo del primo ministro Benjamin Netanyahu, . I manifestanti sostengono che la riforma, che toglie poteri di controllo alla Corte suprema per affidarli al governo, sia un pericolo per la democrazia israeliana, perché di fatto elimina ogni contrappeso al potere del governo in carica. Il governo e i suoi sostenitori, al contrario, sostengono che la riforma sia un necessario ribilanciamento dei poteri dello stato, che negli ultimi decenni avrebbero favorito eccessivamente il potere giudiziario, e in particolare avrebbero amplificato troppo la capacità d’intervento della Corte suprema in diversi ambiti.Le proteste vanno avanti da tempo: lunedì a Gerusalemme hanno protestato circa , e la manifestazione è considerata particolarmente importante sia perché si è tenuta in un giorno infrasettimanale (le manifestazioni precedenti erano state tutte di sabato) sia perché si è tenuta a Gerusalemme, dove sono molto forti i conservatori e i fondamentalisti religiosi ebraici. In precedenza le proteste più grosse erano state a Tel Aviv, la città più laica del paese.La riforma è stata presentata dal ministro della Giustizia Yariv Levin, e all’interno del governo è sostenuta sia dai partiti della destra nazionalista laica, come il Likud di Netanyahu e dello stesso Levin, sia dai partiti .Entrambi i gruppi hanno ragioni per essere scontenti delle decisioni della Corte suprema. Netanyahu in questo momento è sotto processo per corruzione e altri reati, e ritiene che le accuse contro di lui siano politicamente motivate. Gli ultraortodossi invece accusano la Corte di limitare le loro libertà religiose, perché negli anni avrebbe cercato di limitare le numerose esenzioni e i privilegi di cui godono. Per esempio, il servizio militare è obbligatorio per tutti i cittadini israeliani, maschi e femmine, ma non per gli ultraortodossi.Proteste contro la riforma a Gerusalemme (Amir Levy/Getty Images)La Corte suprema ha un ruolo eccezionalmente importante nella vita politica di Israele perché il paese non ha una costituzione (ha tuttavia una serie di  che sanciscono i diritti individuali e le relazioni tra cittadini e stato) e ha relativamente pochi contrappesi al potere del governo in carica al momento. Per esempio il parlamento è unicamerale, cosa che impedisce la dialettica tra camera alta e camera bassa che esiste in molte democrazie, e il presidente di Israele ha ancora meno poteri che negli altri sistemi parlamentari: non può mettere il veto alle leggi approvate dal parlamento e non può “rimandare una legge alle camere”, come può fare in alcune occasioni particolari il presidente della Repubblica italiana.Per questo soprattutto a partire dagli anni Novanta (anche grazie a una serie di riforme giudiziarie approvate al tempo proprio dal Likud) la Corte suprema israeliana ha assunto il ruolo di principale contrappeso al potere esecutivo, con una serie di sentenze che le hanno dato il potere di abolire qualunque legge approvata dalla Knesset, cioè il parlamento israeliano. Attualmente, la Corte suprema non si limita soltanto ad abolire le leggi che sono contrarie alle Leggi fondamentali, come fa per esempio la Corte costituzionale italiana, ma ha il potere di abolire qualunque legge. Questo potere, inoltre, si estende ai provvedimenti amministrativi del governo e degli altri enti.Questo avviene sulla base della cosiddetta “clausola di ragionevolezza”: se i giudici della Corte suprema ritengono che un provvedimento sia in qualche modo “irragionevole”, lo possono abolire senza che il parlamento possa fare niente per intervenire. È successo anche di recente, quando la Corte  da ministro Arye Dery, il leader del partito ultraortodosso Shas che era stato nominato da Netanyahu ministro dell’Interno e della Salute. Nel gennaio del 2022 Dery era stato processato per evasione fiscale, ed era riuscito a evitare una condanna (che probabilmente avrebbe compreso un’interdizione dai pubblici uffici per 7 anni) grazie a un patteggiamento con sospensione della pena. Allora, Dery aveva fatto credere al tribunale che lo stava giudicando che si sarebbe ritirato dalla vita pubblica, ma non è avvenuto.Per questo, il mese scorso la Corte suprema ha usato la “clausola di ragionevolezza” e ha  che fosse «» che Dery mantenesse il suo posto al governo. Il ministro si è dimesso qualche giorno dopo. Semplificando alcuni passaggi, la proposta di riforma del sistema giudiziario voluta dal governo ha due elementi principali.Il primo elemento è un profondo cambiamento delle modalità di nomina dei giudici. Attualmente tutti i giudici del paese, sia quelli della Corte suprema sia quelli delle corti inferiori, sono selezionati da una commissione composta da nove membri di cui soltanto quattro, cioè la minoranza, sono scelti dal governo (i membri della commissione sono: tre giudici della Corte suprema stessa, due rappresentanti dell’associazione forense israeliana, due membri del parlamento e due ministri del governo: già adesso comunque la Corte non è isolata dalla politica, e la maggior parte dei giudici ha tendenze conservatrici). Il governo vorrebbe portare a 11 i membri della commissione che seleziona i nuovi giudici, e portare a otto i membri di nomina politica. In questo modo, il governo avrebbe il dominio totale delle nomine, sia dei giudici della Corte suprema sia dei giudici delle corti inferiori.Il secondo elemento importante della riforma colpisce il potere della Corte di abolire le leggi approvate dal parlamento. Anzitutto, il governo vorrebbe eliminare la “clausola di ragionevolezza”, lasciando alla Corte suprema il compito di esaminare esclusivamente se una legge è aderente o meno ai princìpi espressi dalle Leggi fondamentali.Il governo Netanyahu vorrebbe poi indebolire anche questo potere residuo, dando al parlamento la facoltà di annullare le decisioni della Corte suprema. Funzionerebbe così: se la Corte suprema decide di annullare una legge approvata dal parlamento, il parlamento può votare di nuovo per ignorare la decisione della Corte suprema e mantenere la validità della legge. Basta un voto a maggioranza semplice e la sentenza della Corte suprema può essere ignorata.È stata in particolare quest’ultima proposta a preoccupare l’opposizione e parte della società civile, che ritengono che in questo modo la Corte suprema finirebbe assoggettata al controllo politico. Questo, dicono i critici, sarebbe un danno enorme per la democrazia in Israele. Non soltanto l’opposizione è contraria alla riforma del sistema giudiziario del governo di Netanyahu, ma la maggior parte degli esperti legali ritiene che la legge sia un potenziale pericolo per la democrazia. Di recente anche il presidente di Israele Isaac Herzog ha detto che la riforma provoca «gravi preoccupazioni per gli impatti negativi sulle fondamenta democratiche dello stato di Israele» e ha chiesto che le forze politiche facciano una pausa nei lavori parlamentari per consentire una più ampia discussione all’interno della società su come riformare la giustizia nel paese. Le forze politiche di governo però l’hanno ignorato, e il percorso legislativo della riforma sta proseguendo.Che in questo momento la Corte suprema israeliana abbia poteri probabilmente eccessivi e che abbia un ruolo molto interventista nella vita politica del paese è una considerazione condivisa non soltanto dalla destra nazionalista e dagli ultraortodossi al governo, ma anche dalle forze di centro e di sinistra che compongono l’opposizione. La gran parte delle forze politiche in Israele ritiene che attualmente ci sia uno squilibrio di poteri che favorisce il sistema giudiziario.Il problema, dicono i critici, è che la soluzione proposta dal governo di Netanyahu finirebbe per creare un nuovo squilibrio, potenzialmente più pericoloso: da un sistema in cui la Corte suprema ha troppi poteri, si passerebbe a un sistema in cui la maggioranza al governo è decisamente dominante, e soprattutto non avrebbe più nessun limite e contrappeso. Se fosse approvata la riforma, una volta che il parlamento ha approvato una legge non ci sarebbe più nessun organo superiore che ne sorveglia l’operato e che, eventualmente, abbia il potere di correggere gli errori e le storture, come avviene nella maggior parte dei sistemi democratici.",
        "ranked": 22,
        "placed": "Abroad",
        "epoch": 1676635214.1328263,
        "language": "IT",
        "source": "ilPost"
    },
    {
        "title": "Il Giappone è composto da molte più isole di quanto si pensava",
        "date_raw": "February 16, 2023",
        "date": "2023-02-16",
        "url": "https://www.ilpost.it/mondo/",
        "news_url": "https://www.ilpost.it/2023/02/16/ricalcolo-isole-giappone/",
        "subtitle": " Sarebbero più di 14mila, più del doppio dell'ultima rilevazione risalente al 1987: lo dice una nuova mappatura\t",
        "content": "Secondo i calcoli fatti finora, il Giappone è composto da 6.852 isole, di cui molte minuscole e circa 260 abitate. Il numero ufficiale, però, sta per cambiare. I geografi dell’Autorità sulle informazioni geospaziali del Giappone (GSI) stanno completando una mappatura digitale del paese con nuovi strumenti molto più precisi di quelli utilizzati durante l’ultima mappatura, avvenuta trentacinque anni fa, e hanno scoperto che le isole giapponesi sono più del doppio: almeno 14.125.L’ultimo rilevamento, risalente al 1987, era stato effettuato dalla guardia costiera giapponese utilizzando delle mappe cartacee per contare le isole, definite dal Giappone come le masse terrestri che hanno una circonferenza minima di 100 metri. Nel 2021, però, il fatto che ci fossero soltanto 6.852 isole era stato messo in dubbio da un deputato del Partito liberale (il principale partito di maggioranza), secondo cui «un’accurata comprensione del numero di isole è un’importante questione amministrativa correlata all’interesse nazionale».Per la nuova mappatura, i geografi hanno mantenuto il criterio dei 100 metri di circonferenza, ma hanno contato le isole utilizzando delle mappe digitalizzate, incrociando poi le informazioni con varie fotografie aeree. Sia per la mappatura del 1987 che per quella attuale le isole sono state definite come «aree di terra formate naturalmente, circondate dall’acqua, che rimangono sopra al livello dell’acqua anche durante l’alta marea», in linea con la Convenzione delle Nazioni Unite sul diritto del mare.(Wikimedia commons)Il governo dovrebbe rendere pubblico il nuovo numero di isole a marzo perché la GSI sta ancora apportando gli ultimi aggiustamenti al numero esatto di isole. La nuova rilevazione, comunque, non cambia né la dimensione totale del territorio nazionale – calcolata utilizzando la stessa mappa digitale – né l’estensione delle acque territoriali, ovvero la porzione di mare adiacente alla costa di uno stato su cui esercita la propria sovranità territoriale in base al diritto internazionale.",
        "ranked": 14,
        "placed": "Abroad",
        "epoch": 1676635214.1403723,
        "language": "IT",
        "source": "ilPost"
    },
    {
        "title": "Bolsonaro dice che tornerà in Brasile a marzo per guidare l’opposizione a Lula",
        "date_raw": "February 15, 2023",
        "date": "2023-02-15",
        "url": "https://www.ilpost.it/mondo/",
        "news_url": "https://www.ilpost.it/2023/02/15/bolsonaro-torna-brasile-marzo/",
        "subtitle": " Lo ha detto al Wall Street Journal nella sua prima intervista da quando è in Florida, dopo le elezioni presidenziali perse a ottobre\t",
        "content": "In un’ data al , l’ex presidente brasiliano Jair Bolsonaro ha parlato estesamente del risultato delle ultime elezioni, che ha perso contro Luiz Inácio Lula Da Silva, e dell’ alle istituzioni compiuto a inizio gennaio nella capitale Brasilia da migliaia di suoi sostenitori nel tentativo di sovvertire il risultato elettorale. L’intervista è stata molto ripresa perché è la prima data da Bolsonaro da quando ha lasciato il suo paese  in Florida, negli Stati Uniti, dopo la sconfitta alle elezioni.Tra le altre cose, Bolsonaro ha annunciato di voler tornare in Brasile a marzo per guidare l’opposizione a Lula: «Il movimento di destra non è morto e continuerà a vivere», e ha aggiunto di vedersi ancora come «il leader della destra nazionale, non c’è nessun altro al momento».Nei confronti di Bolsonaro è in corso  per stabilire se abbia avuto un ruolo nell’ispirare l’assalto alle istituzioni: l’accusa, ancora da dimostrare, è incentrata sul fatto che poco prima dell’assalto Bolsonaro aveva condiviso sui social network un video in cui sosteneva, senza prove, che la vittoria elettorale di Lula fosse falsa e frutto di un complotto contro di lui ordito da varie istituzioni. Alcuni giorni fa una testimonianza di un senatore brasiliano considerato molto vicino a Bolsonaro, Marcos do Val, aveva avvalorato l’ipotesi di un suo coinvolgimento: Do Val  di aver partecipato a un incontro con Bolsonaro in cui si organizzava un piano per impedire a Lula di insediarsi. Al momento però non ci sono prove concrete al riguardo.Ufficialmente Bolsonaro era rimasto in Florida per ragioni di salute, ma molti avevano ipotizzato che volesse evitare problemi legati alle accuse per l’assalto alle istituzioni. Al  ha detto di essere al corrente dei rischi legali che corre tornando in Brasile: «Un ordine di carcerazione può arrivare in qualsiasi momento».Nell’intervista ha ribadito di non aver avuto alcun ruolo nell’assalto – «Non c’ero nemmeno e vogliono darmi la colpa!» – minimizzandone comunque la portata e negando che si sia trattato di un tentativo di colpo di stato per impedire a Lula di insediarsi: «Colpo di stato? Quale colpo di stato? Dov’era il comandante? Dov’erano le truppe, dov’erano le bombe?».Oltre alle indagini condotte dalla magistratura, Bolsonaro è accusato più in generale di aver contribuito a creare un clima di sospetto tra i suoi sostenitori. Fin dalla campagna elettorale aveva più volte messo in discussione il sistema di voto e denunciato la possibilità di brogli legata all’uso di sistemi elettronici, facendo capire che non avrebbe accettato un’eventuale sconfitta. Dopo le elezioni aveva effettivamente contestato il risultato e parlato di irregolarità, nonostante tutte le organizzazioni internazionali indipendenti a controllo del voto non ne avessero riscontrate.Nell’intervista al  è stato per la prima volta molto più cauto su questo tema, dicendo che «perdere fa parte del processo elettorale» e in parte ritrattando le accuse di frode elettorale: «Non dico che ci siano stati brogli, ma che il processo è stato distorto».",
        "ranked": 21,
        "placed": "Abroad",
        "epoch": 1676635214.1479259,
        "language": "IT",
        "source": "ilPost"
    },
    {
        "title": "Il grave naufragio di migranti al largo della Libia",
        "date_raw": "February 15, 2023",
        "date": "2023-02-15",
        "url": "https://www.ilpost.it/mondo/",
        "news_url": "https://www.ilpost.it/2023/02/15/73-migranti-naufragio-libia/",
        "subtitle": " 11 persone sono morte e altre 62 risultano disperse: dall'inizio dell'anno sono più di 130 i migranti morti nel Mediterraneo ",
        "content": "Mercoledì l’Organizzazione Internazionale per le Migrazioni, agenzia dell’ONU, ha detto che martedì c’è stato un grave naufragio di persone migranti al largo della Libia: 11 persone sono morte e altre 62 risultano disperse, ma secondo l’agenzia ci sono molte probabilità che siano morte anche queste.L’agenzia ha detto che il barcone su cui viaggiavano era partito martedì 14 febbraio dalla città di Qasr Alkayar, circa 80 chilometri a est della capitale libica Tripoli, e che era diretto in Europa. A bordo c’erano più di 80 persone: 7 si sono salvate dopo essere riuscite a tornare a riva, e sono attualmente ricoverate in ospedale. Flavio Di Giacomo, portavoce dell’agenzia, commentando il naufragio ha specificato che dall’inizio del 2023 oltre 130 persone sono morte nel Mediterraneo centrale nel tentativo di migrare in Europa.Seven survivors who made it back to shore in extremely dire conditions are currently in the hospital.So far 11 bodies have been retrieved by the Libyan red Crescent and the local police.— IOM Libya (@IOM_Libya) ",
        "ranked": 19,
        "placed": "Abroad",
        "epoch": 1676635214.1689792,
        "language": "IT",
        "source": "ilPost"
    },
    {
        "title": "Nicola Sturgeon si dimetterà da prima ministra della Scozia",
        "date_raw": "February 15, 2023",
        "date": "2023-02-15",
        "url": "https://www.ilpost.it/mondo/",
        "news_url": "https://www.ilpost.it/2023/02/15/nicola-sturgeon-dimissioni-prima-ministra-scozia/",
        "subtitle": " Dopo otto anni ha detto di non avere più le energie necessarie a portare avanti l’incarico\t",
        "content": "Nicola Sturgeon si dimetterà da prima ministra della Scozia, incarico che ricopre dal 2014. Le dimissioni, anticipate da tutti i principali giornali britannici in tarda mattinata, sono state ufficializzate nel corso di una conferenza stampa tenuta alle 11 locali (le 12 italiane) a Bute House, la residenza della prima ministra scozzese a Edimburgo.Durante la conferenza stampa, Sturgeon ha detto che la sua decisione di dimettersi non è stata una reazione alle pressioni subite da chi recentemente ha criticato il suo operato, ma una decisione maturata col tempo, a cui ha pensato per diverse settimane.Sturgeon ha detto di non avere le energie necessarie a portare avanti ancora a lungo un incarico che già ricopre da oltre otto anni, e che ne richiede molte date le sfide e le difficoltà da affrontare. A questo proposito, Sturgeon ha citato il blocco imposto dalla Corte suprema scozzese alla possibilità per il suo governo di tenere un secondo referendum sull’indipendenza dopo quello fallito del 2014, tema a cui si è sempre detta favorevole e che ha definito in modo molto forte la sua identità politica come prima ministra.Sturgeon ha anche detto di voler lasciare il proprio incarico a una figura meno divisiva e polarizzante di lei: ha detto che le opinioni su di lei sono diventate «barriere» al dibattito politico, e che con le sue dimissioni spera di «depolarizzarlo». Sturgeon ha aggiunto di essere stata orgogliosa del suo incarico e di essere stata la prima donna a ricoprirlo, e che resterà in carica fino all’elezione del suo successore.Sturgeon, che è anche la leader dello Scottish National Party (SNP), il partito indipendentista scozzese, era stata nominata per la prima volta prima ministra nel novembre del 2014, dopo le dimissioni dell’allora capo del governo scozzese Alex Salmond, di cui era la vice. Era stata confermata nel ruolo per altri due mandati dopo la vittoria del suo partito alle elezioni parlamentari scozzesi del 2016 e del 2021. È sempre stata molto popolare, soprattutto all’inizio del suo mandato: aveva cominciato a perdere consensi negli ultimi anni, benché ne avesse recuperati molti durante la pandemia, la cui gestione da parte del suo governo era stata molto apprezzata in Scozia.Sturgeon si è sempre detta favorevole all’indipendenza della Scozia dal Regno Unito, e lo scorso giugno  del suo governo di tenere un secondo referendum sull’indipendenza dopo quello fallito del 2014. La bocciatura della Corte suprema scozzese era stata decisa a novembre: la Corte  che il parlamento scozzese non avesse il potere di chiedere da solo un nuovo referendum e che una richiesta di questo tipo dovesse essere per forza approvata dal parlamento britannico.La decisione della Corte Suprema non impedisce del tutto che possa essere indetto il referendum, ma rende la questione molto più complicata, dato che al momento nel parlamento britannico non esiste una maggioranza favorevole a concederlo. Lo Scottish National Party è all’opposizione del governo britannico guidato dai Conservatori, e difficilmente troverà una maggioranza in parlamento che sostenga la causa indipendentista.",
        "ranked": 20,
        "placed": "Abroad",
        "epoch": 1676635214.1777654,
        "language": "IT",
        "source": "ilPost"
    },
    {
        "title": "Il pilota neozelandese sequestrato a Papua per la causa indipendentista",
        "date_raw": "February 15, 2023",
        "date": "2023-02-15",
        "url": "https://www.ilpost.it/mondo/",
        "news_url": "https://www.ilpost.it/2023/02/15/cosa-vogliono-separatisti-papua-ostaggio-neozelandese/",
        "subtitle": " Phillip Mark Mehrtens è stato rapito nella provincia indonesiana da un gruppo separatista che non ha chiesto un riscatto, ma solo attenzioni\t",
        "content": "Il gruppo separatista della provincia indonesiana di Papua ha diffuso foto e video in cui compare Phillip Mark Mehrtens, il pilota neozelandese  mercoledì 8 febbraio. Mehrtens appare in buone condizioni ma circondato daLa provincia indonesiana di Papua, che occupa la metà occidentale dell’isola della Nuova Guinea, non va confusa con la Papua Nuova Guinea, stato indipendente che occupa l’altra metà dell’isola. Il movimento indipendentista è attivo da decenni, ma lo scontro con le autorità indonesiane sembra essersi intensificato a partire dal 2018, quando più di venti operai che lavoravano alla costruzione di una strada nella provincia di Nduga furono presi in ostaggio dai ribelli:  e un soldato indonesiano furono poi uccisi.Il rapimento del pilota neozelandese, avvenuto una settimana fa, ha riportato l’attenzione internazionale sulla questione della provincia indonesiana.Mehrtens guidava un piccolo velivolo della compagnia Susi Air che doveva evacuare quindici lavoratori di un’impresa di costruzioni indonesiana. Nelle zone montuose della provincia di Papua i trasferimenti per via aerea sono gli unici possibili, per assenza di strade e collegamenti. Secondo quanto riferito dalle autorità locali, i quindici operai erano stati oggetto di minacce da parte del gruppo separatista. Non appena l’aereo di Mehrtens, che portava altri cinque passeggeri, era atterrato sulla piccola pista di Paro, nella provincia di Nduga, era stato attaccato dai separatisti, braccio armato del movimento Free Papua: i cinque passeggeri erano stati liberati in quanto indigeni di Papua, il pilota era stato preso in ostaggio.I video inviati all’agenzia  mostrano il capo dei ribelli, Egianus Kogoya, insieme a Mehrtens.Nei video Kogoya assicura che Mehrtens non sarà in pericolo se l’esercito indonesiano non proverà azioni di forza, ma non indica condizioni per il suo rilascio: «L’ho preso in ostaggio per l’indipendenza, non per avere cibo o bibite». In un altro video uomini armati con fucili, mitragliatrici, ma anche arco e frecce, invitano Mehrtens a dire: «L’Indonesia deve riconoscere l’indipendenza di Papua», mentre in un terzo i guerriglieri danno fuoco all’aereo.Esponenti del governo indonesiano hanno assicurato che si stanno percorrendo vie diplomatiche per ottenere la liberazione dell’ostaggio, ma non hanno escluso altre soluzioni e hanno ribadito che la provincia resterà «per sempre» una parte dell’Indonesia.La regione era parte delle colonie olandesi nell’area ed è culturalmente ed etnicamente distinta dal resto dell’Indonesia. Quando i Paesi Bassi nel 1949 concedettero l’indipendenza all’Indonesia, mantennero la sovranità sulle province occidentali della Nuova Guinea, con il progetto di una transizione verso un altro stato indipendente. L’Indonesia reclamò da subito le province e la disputa fu gestita dalle Nazioni Unite fra il 1961 e il 1963: le province dichiararono l’indipendenza, poi l’Indonesia ne prese il controllo con la forza. Nel 1969 fu organizzato dall’ONU un referendum: vinse l’adesione allo stato indonesiano, in una consultazione però ritenuta da molti osservatori viziata da brogli.Da allora i movimenti indipendentisti hanno iniziato una guerra a bassa intensità: le province sono ricche di risorse minerarie (soprattutto oro, nichel e petrolio) sfruttate anche da compagnie straniere, ma la popolazione vive in estrema povertà e in totale assenza di infrastrutture, fatta eccezione per le città costiere, dove vivono per lo più immigrati dalle altre isole indonesiane.Gli abitanti indigeni, prevalentemente cristiani (l’Indonesia è invece a maggioranza musulmana) e di etnia  (più vicina alle popolazioni della Nuova Guinea e delle isole Fiji) risiedono nelle province dell’interno. La maggior parte dei papuani che vivono nelle aree rurali ha indici di povertà tra i più alti di tutta l’Indonesia e non è alfabetizzata. Le politiche dello stato centrale sono sempre state molto contestate: il governo indonesiano sin dagli anni Settanta si è occupato di creare infrastrutture per lo sfruttamento delle risorse, ma non per migliorare le condizioni di vita della popolazione.Phillip Mark Mehrtens, neozelandese, è stato preso in ostaggio una settimana fa (TPNPB via AP)Questo ha reso anche i lavoratori impegnati nella costruzione delle strade obiettivo dei ribelli, mentre agli attacchi Una delle proteste di attivisti indigeni a dicembre 2022 (AP Photo/Tatan Syuflana)Nel corso degli anni le province di Papua e Papua occidentale hanno ottenuto dal governo centrale indonesiano una maggiore autonomia, ma sono anche state divise in sottoprovince in modo arbitrario. L’intento sembra quello di dividere il fronte indipendentista e di creare zone “sicure” per le grandi miniere e per l’immigrazione da altre zone del paese. L’area è difficilmente raggiungibile dai media internazionali e indipendenti, e l’ingresso è soggetto alla concessione di un visto da parte del governo indonesiano, difficile da ottenere.",
        "ranked": 18,
        "placed": "Abroad",
        "epoch": 1676635214.1868231,
        "language": "IT",
        "source": "ilPost"
    },
    {
        "title": "In Germania tutti i voli nazionali della compagnia aerea Lufthansa sono stati cancellati per via di un problema ai sistemi informatici",
        "date_raw": "February 15, 2023",
        "date": "2023-02-15",
        "url": "https://www.ilpost.it/mondo/",
        "news_url": "https://www.ilpost.it/2023/02/15/lufthansa-voli-cancellati-guasto-informatico/",
        "subtitle": null,
        "content": "Mercoledì mattina in Germania tutti i voli nazionali di Lufthansa  per via di un problema ai sistemi informatici della compagnia aerea. Ci sono stati disagi in molti dei principali scali aeroportuali del paese, soprattutto a Francoforte e a Monaco, dove migliaia di passeggeri si sono trovati con il volo cancellato all’improvviso.Il problema ai sistemi informatici della compagnia non è stato causato da un attacco informatico, ma dai lavori di costruzione di una linea ferroviaria vicino a Francoforte: nel pomeriggio di martedì sarebbe stato reciso per errore un fascio di cavi di fibra ottica a una profondità di cinque metri.Negli aeroporti di Francoforte e Monaco i voli Lufthansa sono in parte ripartiti nel pomeriggio, ma nel frattempo c’erano stati ritardi anche per le altre compagnie perché, con i numerosi aerei fermi a terra, non erano disponibili aree di parcheggio. Nelle prime ore del pomeriggio l’aeroporto di Francoforte poteva far atterrare dieci aerei all’ora, contro una media di 40-50 in situazione normale. Lufthansa prevede che per giovedì i voli saranno perlopiù in orario.📢 's flight operations are currently stabilizing. Departures are also possible again in Frankfurt. The company expects the situation to ease further over the next few hours – For Thursday, Lufthansa expects flight operations to be largely on schedule.— Lufthansa News (@lufthansaNews) ",
        "ranked": 17,
        "placed": "Abroad",
        "epoch": 1676635214.1953871,
        "language": "IT",
        "source": "ilPost"
    },
    {
        "title": "Tra le macerie in Turchia si trovano ancora superstiti",
        "date_raw": "February 16, 2023",
        "date": "2023-02-16",
        "url": "https://www.ilpost.it/mondo/",
        "news_url": "https://www.ilpost.it/2023/02/16/terremoto-turchia-sopravvissuti-dopo-giorni/",
        "subtitle": " I ritrovamenti sono sempre più rari, ma a dieci giorni dal terremoto ci sono notizie di persone estratte vive dai palazzi crollati\t",
        "content": "A dieci giorni dal  dello scorso 6 febbraio, le squadre di soccorso continuano a trovare persone sopravvissute tra le macerie. I salvataggi diventano sempre più rari man mano che passano i giorni, ma le notizie sul ritrovamento di sopravvissuti sono molto riprese dai mezzi di comunicazione soprattutto in Turchia, dove si stima siano morte almeno 35mila persone cui si aggiungono almeno altre 5mila morte in Siria.Non accade spesso che si trovino persone ancora vive così tanto tempo dopo un terremoto, ma l’evento sismico in Turchia e Siria ha interessato una porzione di territorio molto ampia, con migliaia di edifici e decine di migliaia di persone coinvolte in crolli di vario tipo e circostanze. Martedì scorso due fratelli sono stati  vivi dalle macerie di un edificio crollato a Kahramanmaraş, una delle città più interessate dal terremoto. Dopo avere ricevuto i soccorsi, hanno spiegato di essere riusciti a sopravvivere così a lungo grazie a un integratore proteico in polvere, che avevano mischiato alla loro stessa urina.Ad Antiochia lunedì è stato messo in  un uomo con il figlio e nelle prime ore del martedì seguente sono stati soccorsi gli altri due suoi figli. Mercoledì una donna di 42 anni è stata  viva dalle macerie sempre a Kahramanmaraş, dopo che secondo i media turchi aveva trascorso oltre 222 ore in attesa che qualcuno la trovasse; un’altra donna di 74 anni è stata recuperata nella stessa città mercoledì.Negli ultimi giorni i media turchi hanno dato di frequente notizie come queste, in alcuni casi difficili da verificare. Il presidente Recep Tayyip Erdogan,  per la lentezza dei soccorsi e per la mancanza di controlli sull’applicazione delle norme antisismiche alle costruzioni negli ultimi vent’anni, ha sfruttato le notizie dei ritrovamenti per provare a sviare le attenzioni dalle critiche e per elogiare il lavoro delle squadre di soccorritori.Kahramanmaraş, Turchia (AP Photo/Emrah Gurel)I ritrovamenti di persone ancora vive vengono riferiti con grande enfasi nel corso delle lunghe dirette dei canali televisivi turchi per raccontare le attività di soccorso dopo il terremoto e sono spesso definiti “miracolosi”. Al di là delle definizioni, è in effetti raro che a distanza di oltre una settimana si trovino ancora persone vive tra le macerie dopo un terremoto di quella portata. I crolli causano traumi di vario tipo, ma c’è comunque una possibilità di sopravvivere se questi non riguardano organi vitali o non comportano ferite gravi, che determinano la perdita di molto sangue.Una persona in salute , mentre difficilmente sopravvive più di 3-4 giorni senza bere. Siamo però fatti tutti diversamente e ci possono essere casi di persone che resistono più a lungo, tanto che ancora oggi è piuttosto dibattuto quale sia l’effettivo limite prima che sopravvenga la morte per disidratazione. Le basse temperature nelle zone del terremoto hanno contribuito alla morte di persone rimaste bloccate tra le macerie, ma non si può escludere che in alcuni casi abbiano favorito la sopravvivenza di alcune di loro limitando la traspirazione e quindi la perdita di liquidi.Alcune delle persone salvate dalle macerie hanno riferito di essere riuscite a recuperare dell’acqua o del cibo, mentre altre come i fratelli recuperati a Kahramanmaraş hanno detto di avere bevuto le proprie urine. Recuperare, conservare e bere la propria urina consente di ridurre la perdita di liquidi almeno nel breve periodo, ma non è una pratica sostenibile a lungo. Il nostro organismo perde liquidi anche attraverso la traspirazione, di conseguenza la quantità di urina prodotta diminuisce sensibilmente nel tempo.Antiochia, Turchia (AP Photo/Bernat Armangue)La scarsa possibilità di movimento che costringe a rimanere fermi per la maggior parte del tempo può fare aumentare le probabilità di sopravvivenza. La poca attività fisica fa sì che l’organismo consumi meno energie e dopo i primi giorni di digiuno la sensazione di fame si riduce sensibilmente, mentre è molto più difficile tenere sotto controllo quella della sete.Secondo numerosi esperti, dopo dieci giorni dal terremoto diventa sempre più improbabile che possano essere trovate persone ancora vive tra le macerie, ma non è comunque escluso che possa ancora esserci qualche ritrovamento isolato. In alcune aree, con grandi cautele, è stato avviato lo sgombero delle macerie con squadre di soccorritori che collaborano alle attività per assicurarsi che non ci siano persone intrappolate.Si stima che solo in Turchia almeno 50mila edifici siano crollati o siano stati fortemente danneggiati dal terremoto. Il governo turco ha annunciato di voler procedere rapidamente con lo sgombero delle macerie e la ricostruzione, mentre migliaia di persone vivono in campi e strutture in condizioni molto difficili anche a causa delle basse temperature e della mancanza di beni di conforto.Antiochia, Turchia (AP Photo/Francisco Seco)",
        "ranked": 13,
        "placed": "Abroad",
        "epoch": 1676635214.219128,
        "language": "IT",
        "source": "ilPost"
    },
    {
        "title": "Al Qaida ha un nuovo capo",
        "date_raw": "February 16, 2023",
        "date": "2023-02-16",
        "url": "https://www.ilpost.it/mondo/",
        "news_url": "https://www.ilpost.it/2023/02/16/saif-al-adel-capo-al-qaida/",
        "subtitle": " Si chiama Saif al Adel, è un ex militare egiziano e tra i terroristi più ricercati al mondo: vivrebbe da più di vent'anni in Iran, dicono gli Stati Uniti\t",
        "content": "Secondo il dipartimento di Stato americano, l’organizzazione terroristica islamista al Qaida ha un nuovo capo: Saif al Adel, un ex militare egiziano che vivrebbe da molti anni in Iran, e che è già da tempo nella lista dei principali terroristi ricercati dall’FBI, l’agenzia investigativa della polizia federale degli Stati Uniti. Il dipartimento di Stato lo ha fatto sapere nel corso di una conferenza stampa tenuta mercoledì, in cui ha confermato alcune informazioni contenute in  pubblicato nei giorni scorsi dal Consiglio di sicurezza delle Nazioni Unite.Saif al Adel avrebbe quindi preso il posto che fino allo scorso agosto era di Ayman al Zawahiri, diventato capo dell’organizzazione dopo dopo l’uccisione di Osama bin Laden, nel 2011. Zawahiri  in un attacco compiuto dagli Stati Uniti con un drone mentre si trovava a Kabul, in Afghanistan.Secondo l’FBI, Saif al Adel sarebbe nato l’11 aprile del 1960 in Egitto con il nome di Mohammed Salah al Din Zaidan (Saif al Adel sarebbe uno pseudonimo, che in arabo significa “spada della giustizia”). Avrebbe fatto una lunga carriera nell’esercito egiziano, specializzandosi nell’uso di esplosivi, e nel 1988 avrebbe lasciato il suo paese per andare a combattere in Afghanistan contro , dove conobbe quelli che sarebbero poi diventati i membri principali della futura al Qaida.Rimase in Afghanistan anche dopo la fine della guerra civile e la presa del potere dei talebani per addestrare i membri dell’organizzazione terroristica nella fabbricazione di esplosivi. Secondo l’FBI, sarebbe stato tra le altre cose uno degli organizzatori degli attentati alle ambasciate statunitensi in Kenya e Tanzania del 7 agosto 1998, in cui furono uccise più di 200 persone.Dopo gli , compiuti da al Qaida a New York e Washington, Saif al Adel si sarebbe spostato in Iran, dove inizialmente sarebbe stato messo agli arresti domiciliari dalle autorità locali. Sarebbe stato liberato però nel 2015, in seguito a uno scambio di prigionieri con al Qaida. Da allora si sarebbe spostato piuttosto liberamente tra Pakistan e Afghanistan, ma ancora oggi vivrebbe in Iran.Che Saif al Adel viva in Iran potrebbe sembrare un fatto piuttosto strano, dato che l’Iran è governato da una teocrazia sciita mentre al Qaida è un’organizzazione legata all’Islam sunnita (sciiti e sunniti sono i due principali orientamenti dell’Islam, ). In realtà dopo gli attentati dell’11 settembre 2001 e l’invasione americana dell’Afghanistan, l’Iran . L’ipotesi principale che circola ormai da parecchi anni tra analisti ed esperti è che dando protezione ai membri dell’organizzazione terroristica l’Iran si voglia assicurare protezione contro eventuali attacchi di al Qaida. Secondo il rapporto del Consiglio di sicurezza delle Nazioni Unite, la sua nomina a successore di Zawahiri sarebbe da considerarsi come un dato di fatto, anche se non è stata ufficializzata da al Qaida. Il motivo, secondo il rapporto, è legato alla complicata situazione politica in Afghanistan e alla necessità dei talebani che governano il paese di mantenere buoni rapporti diplomatici con i paesi occidentali. I talebani infatti hanno sempre appoggiato al Qaida: dopo gli attentati dell’11 settembre 2001 gli Stati Uniti decisero di invadere l’Afghanistan e rovesciare il regime dei talebani proprio per questo motivo.L’uccisione di Zawahiri, egiziano come Saif al Adel, era stata considerata un grande successo dell’antiterrorismo americano. Era stato infatti il più stretto collaboratore di bin Laden e uno dei leader di al Qaida che avevano progettato i più gravi attentati terroristici contro obiettivi americani nel mondo.Ma né al Qaida né il governo dei talebani in Afghanistan hanno mai confermato la sua morte. L’ammissione della sua presenza a Kabul, e quindi anche l’indicazione del suo successore, significherebbero infatti il mancato rispetto da parte dei talebani degli , che avevano portato al ritiro delle truppe statunitensi nell’agosto 2021.L’accordo, firmato nel febbraio 2020 dall’amministrazione del presidente Trump dopo aver raggiunto un compromesso di massima un anno prima, prevedeva il ritiro completo delle truppe statunitensi dall’Afghanistan, in cambio tra le altre cose dell’impegno dei talebani a non ospitare e proteggere sul territorio afghano gruppi terroristici che potessero pianificare e compiere attentati contro gli Stati Uniti. ",
        "ranked": 11,
        "placed": "Abroad",
        "epoch": 1676635214.227272,
        "language": "IT",
        "source": "ilPost"
    },
    {
        "title": "Machu Picchu ha riaperto",
        "date_raw": "February 16, 2023",
        "date": "2023-02-16",
        "url": "https://www.ilpost.it/mondo/",
        "news_url": "https://www.ilpost.it/2023/02/16/machu-picchu-riaperto/",
        "subtitle": " Il celebre sito archeologico peruviano era stato chiuso a gennaio a causa delle grandi proteste contro il governo\t",
        "content": "Il sito archeologico inca di Machu Picchu, l’attrazione turistica più famosa del Perù, è stato riaperto mercoledì  dovuta alle . I manifestanti avevano infatti bloccato l’accesso al sito, mettendo dei grossi massi lungo la linea ferroviaria che permette di raggiungere Aguas Calientes, il paesino da cui poi si parte per raggiungere Machu Picchu.Il Perù sta attraversando una crisi politica che era cominciata lo scorso dicembre, quando l’allora presidente Pedro Castillo  dopo aver cercato di sciogliere il parlamento. I manifestanti chiedono le dimissioni della presidente Dina Boluarte, che ha preso il posto di Castillo, e la convocazione di nuove elezioni, attualmente previste per il 2026. Da settimane sono in corso proteste e scontri violenti tra polizia e manifestanti: da quando sono iniziate le violenze, sono morte 60 persone.Nella regione intorno a Machu Picchu tuttavia la situazione si è parzialmente normalizzata, cosa che ha permesso di riaprire il sito archeologico. Secondo la Cámara de Comercio y Turismo de Machu Picchu, la chiusura di queste settimane ha causato una notevole perdita di denaro per l’economia locale, stimata nell’equivalente di 5,6 milioni di euro.",
        "ranked": 10,
        "placed": "Abroad",
        "epoch": 1676635214.2352824,
        "language": "IT",
        "source": "ilPost"
    },
    {
        "title": "I tecnici che manomettono i contatori del gas in Francia per protesta",
        "date_raw": "February 16, 2023",
        "date": "2023-02-16",
        "url": "https://www.ilpost.it/mondo/",
        "news_url": "https://www.ilpost.it/2023/02/16/tecnici-manomettono-contatori-francia-protesta/",
        "subtitle": " Contestano la riforma delle pensioni proposta da Macron, azzerando o riducendo le bollette a famiglie e imprese\t",
        "content": "In Francia sono in corso da settimane  per protestare contro la riforma delle pensioni proposta dal presidente Emmanuel Macron. Tra le altre cose, la riforma prevede l’innalzamento dell’età pensionabile da 62 a 64 anni e la cancellazione del regime “speciale” per alcune categorie di lavoratori, che ad oggi dà loro la possibilità della pensione anticipata. Lo sciopero ha coinvolto diversi settori: quello dei trasporti, della scuola, dell’industria energetica e del gas.Il sito francese  ha di recente  come alcuni tecnici delle principali società francesi di distribuzione del gas e dell’energia elettrica, oltre a partecipare agli scioperi e alle manifestazioni di piazza, stiano attuando in modo piuttosto coordinato un’altra forma di protesta: manomettono i contatori di gas e energia elettrica in modo che gli utenti paghino solo la metà del loro consumo effettivo, oppure non lo paghino affatto. Queste pratiche, che non sono comunque una novità, sono state soprannominate “azioni Robin Hood”, il popolare eroe inglese che “rubava ai ricchi per dare ai poveri” e che restituiva ai cittadini le tasse raccolte dallo sceriffo di Nottingham.La giornalista di  Khedidja Zerouali ha incontrato due dei tecnici di una grossa società di distribuzione di gas che stanno partecipando alla protesta e li ha seguiti in una delle loro azioni. «Chiameremo il primo Paul e il secondo Marcel», ha scritto, spiegando che Paul Marcel è la figura di riferimento a cui i due hanno detto di volersi ispirare.Paul Marcel, comunista, fu sindacalista e ministro di quello che al tempo si chiamava ministero della Produzione industriale. Nominato nel 1945 da Charles de Gaulle, fu colui che l’anno dopo propose la nazionalizzazione di produzione, distribuzione e fornitura di gas ed energia elettrica riuscendo a creare un’apposita Agenzia nazionale: la EDF-GDF, che successivamente venne divisa in due enti separati per l’elettricità (EDF) e il gas (GDF). «È stato lui a lasciarci in eredità lo status di cui godiamo ancora oggi e che il governo continua ad attaccare. Ricordiamoci che la riforma delle pensioni prevede la fine del regime speciale per i lavoratori del settore elettrico e del gas» hanno raccontato i due tecnici.Khedidja Zerouali li ha incontrati domenica 12 febbraio, poco dopo le sei del mattino in una piazzetta nella zona di Marsiglia. Si sono presentati vestiti di nero, con il volto coperto e i guanti, e sono arrivati all’appuntamento su un’auto che non era la loro. Il bagagliaio era pieno di bandiere, di megafoni e di adesivi della CGT, una delle più grandi confederazioni sindacali della Francia, che insieme ad altre ha indetto gli scioperi delle ultime settimane contro la riforma delle pensioni: «Le persone ci prestano la loro macchina quando facciamo queste azioni in modo da non venire con i nostri veicoli ed essere riconosciuti», hanno raccontato.Quando fanno questo tipo di interventi, lasciano a casa i cellulari e cercano il più possibile di evitare le telecamere di quartiere: un compito comunque piuttosto facile, scrive Zerouali, visto che conoscono molto bene le città, le strade e i luoghi dove si trovano contatori e cabine del gas.Marcel e Paul aprono queste cabine, le manomettono in modo che venga registrata solo la metà dei consumi effettivi, e le richiudono subito dopo aver attaccato un adesivo blu che dice: «Elettricità e gas aumentati! Potere d’acquisto amputato! Tecnici arrabbiati!». Alcune cabine sono poi prive del dispositivo che trasmette direttamente le informazioni sui consumi all’ente distributore: e in questo caso il registro dei consumi può essere completamente azzerato, senza che l’azienda se ne accorga subito. «Operazione 100% gratuita per gli abitanti di questa zona. E il nostro datore di lavoro non se ne accorgerà finché non manderà un tecnico a leggere i contatori, tra sei mesi o più».Oltre a rendere gratuiti o a dimezzare i consumi gli interventi consistono anche nel ripristinare gli accessi a elettricità o gas nelle case dove le forniture sono state tagliate o ridotte a causa del mancato pagamento delle bollette.Paul e Marcel dicono che questi interventi sono un «granello di sabbia», ma anche che è quello che loro, per il ruolo che hanno, possono fare direttamente «per il bene comune»: «Se gli abitanti ci chiedono cosa stiamo facendo noi glielo diciamo, ma se incontriamo la polizia mentiamo».Nella giornata della loro intervista, e in meno di un’ora, Paul e Marcel hanno manomesso una quindicina di cabine dando gas gratis a centinaia di residenti o permettendo loro di pagare solo la metà del prezzo del loro consumo. Dall’inizio degli scioperi contro la riforma delle pensioni ci sono stati interventi simili anche sui contatori elettrici e, come ha spiegato Renaud Henry, segretario generale del sindacato CGT Énergie di Marsiglia, sono stati scollegati dalla raccolta dati sul consumo di energia circa 60 mila residenti.A livello nazionale, i sindacati citati da  hanno parlato di una trentina di strutture sanitarie che dopo questo tipo di proteste non stanno pagando l’elettricità.  sono stati fatti in tutto il paese negli asili nido, nelle piscine e nei centri sportivi pubblici, nelle biblioteche o nelle mense. Sono poi circa 500 le famiglie a cui è stata ripristinata l’elettricità dopo che era stata tagliata perché non avevano pagato le bollette, sono almeno 300 le piccole imprese e gli artigiani, come i fornai, a cui è stata data la possibilità di pagare l’elettricità a tariffa ridotta e sono più di centomila le famiglie a cui i contatori dell’elettricità sono stati scollegati.Avere numeri precisi è comunque molto complicato e non fornirli, per i sindacati, è una : l’obiettivo è non dare troppe informazioni per non attivare fornitori e distributori con controlli, ripristini e, eventualmente, con future emissioni di fatture correttive.Queste azioni non sono comunque nuove, anche se la novità delle ultime settimane è che vengono svolte in modo coordinato in tutto il paese. Cominciarono a essere praticate dal 2004, quando EDF e GDF furono trasformate da enti pubblici a società di capitali aprendosi dunque agli investitori privati: manomettere cabine e contatori divenne una forma di protesta per opporsi a determinate riforme, all’aumento dei prezzi di gas e energia elettrica o per chiedere aumenti salariali.Paul e Marcel sono consapevoli che se venissero scoperti perderebbero il lavoro e verrebbero denunciati: «Ma lo stiamo facendo perché se non costiamo caro a questo governo non otterremo mai la revoca della riforma delle pensioni. Troviamo scandaloso anche il prezzo che le persone pagano per l’elettricità e il gas. Per noi questi sono beni comuni, è necessario che le persone vivano con dignità, e non dovrebbero essere soggetti alle leggi del mercato». Accanto alle nuove giornate di sciopero in programma, questa modalità di protesta continuerà ad essere portata avanti, dicono i sindacati. È anche in discussione la proposta di tagliare in modo mirato le forniture ai deputati che si sono dichiarati favorevoli alla riforma delle pensioni.",
        "ranked": 9,
        "placed": "Abroad",
        "epoch": 1676635214.2437475,
        "language": "IT",
        "source": "ilPost"
    },
    {
        "title": "Sono arrivati i primi aiuti anche nel nord-ovest della Siria",
        "date_raw": "February 15, 2023",
        "date": "2023-02-15",
        "url": "https://www.ilpost.it/mondo/",
        "news_url": "https://www.ilpost.it/2023/02/15/siriani-terremoto/",
        "subtitle": " Sono stati portati dall'ONU, ma sono ancora troppo pochi per la popolazione colpita dal terremoto di dieci giorni fa\t",
        "content": "Martedì pomeriggio un convoglio di aiuti umanitari gestito dalle Nazioni Unite è arrivato nel nord-ovest della Siria attraverso il nuovo valico di frontiera aperto a Bab al Salam, nel nord del paese, al confine con la Turchia. Il convoglio era composto da undici camion che hanno portato aiuti di vario tipo alla popolazione locale, duramente colpita dal devastante terremoto avvenuto nella notte tra il 5 e il 6 febbraio tra Turchia e Siria.È una notizia importante per i siriani che abitano nel nord-ovest, una zona ampiamente devastata da dodici anni di guerra civile, ma è comunque un’iniziativa tardiva e gli aiuti arrivati finora sono troppo pochi per la popolazione locale. Nella zona, dove milioni di persone già vivevano in condizioni difficilissime, sfollate da altre parti della Siria dopo essere per lo più sfuggite ai bombardamenti compiuti dal regime di Bashar al Assad, il terremoto ha complicato la situazione: secondo l’UNHCR, l’agenzia delle Nazioni Unite per i rifugiati, ci sarebbero più di 5,3 milioni di siriani rimasti senza casa e che hanno estremo bisogno di aiuto. Il terremoto ha causato più di 40mila morti in Turchia e Siria, di cui circa 3.500 in quest’ultima. Ma mentre in Turchia gli aiuti umanitari sono arrivati piuttosto rapidamente, in Siria hanno tardato per giorni: i territori controllati dal regime infatti sono sottoposti a varie forme di embargo a causa della guerra, mentre quelli controllati dai ribelli sono difficilmente raggiungibili.Il nord-ovest è controllato dai ribelli che si oppongono al regime di Assad, e fino a martedì l’unico punto di accesso al territorio per portare aiuti umanitari era il valico di frontiera di Bab al Hawa, tra Siria e Turchia. Ma quel solo valico era considerato largamente insufficiente per portare aiuti alle popolazioni siriane locali, anche perché le strade che dal sud della Turchia conducono a Bab al Hawa sono state fortemente danneggiate dal terremoto e per i camion delle Nazioni Unite non è semplice percorrerle. Martedì quindi il governo siriano  di far aprire due nuovi valichi, a Bab al Salam e a Al Rai.I due nuovi valichi dovrebbero agevolare l’arrivo di nuovi aiuti, ma nel frattempo le condizioni dei siriani che abitano il nord-ovest del paese sono drammatiche. Il ha visitato una città della zona, dove il governo turco sostiene e sovvenziona i ribelli, e ha trovato persone accampate dove meglio potevano, tra le macerie degli edifici crollati o sotto gli ulivi presenti nella zona, spesso ancora con la polvere incrostata su pelle e vestiti.Gli abitanti della zona hanno aspettato invano per più di una settimana che arrivassero aiuti, e nel mentre se la sono dovuti cavare da soli. Ali al-Eid, che abita nella città di Jinderes, controllata dai ribelli, ha raccontato al  che nei primi giorni dopo il terremoto lui e la sua famiglia hanno dormito al freddo sotto le macerie della moschea cittadina. Poi è riuscito ad assicurarsi una tenda, che ha però dovuto pagare l’equivalente di circa 140 euro a un uomo del luogo, accusato di stare approfittando della situazione per accumulare generi di prima necessità e rivenderli a chi ne ha bisogno.Alcune persone del luogo temono che non arriverà mai davvero tutto ciò di cui hanno bisogno. Il timore è anche che il regime siriano possa usare gli aiuti umanitari come già in passato per ricattare le popolazioni che abitano nelle città controllate dai ribelli, per spingerle ad arrendersi o a fare concessioni nella guerra. «Cosa c’è da aspettarsi dopo 12 anni senza uno stato? Siamo stati lasciati qui a marcire accanto ai corpi dei morti», ha commentato al  Dima Aboush, un’abitante di Jinderes.",
        "ranked": 25,
        "placed": "Abroad",
        "epoch": 1676635214.2510767,
        "language": "IT",
        "source": "ilPost"
    },
    {
        "title": "Nelle città cinesi di Wuhan e Dalian centinaia di persone anziane stanno protestando contro i tagli alla sanità",
        "date_raw": "February 16, 2023",
        "date": "2023-02-16",
        "url": "https://www.ilpost.it/mondo/",
        "news_url": "https://www.ilpost.it/2023/02/16/cina-anziani-proteste-tagli-sanita/",
        "subtitle": null,
        "content": "Mercoledì nelle città cinesi di Wuhan e Dalian centinaia di persone, soprattutto anziane, si sono riunite per protestare contro le recenti riforme della sanità locale che prevedono tagli alle spese mediche di cui i pensionati possono beneficiare attraverso il servizio sanitario pubblico. A Wuhan, la città in cui era stata riscontrata per la prima volta la presenza del coronavirus, c’erano già state  lo scorso 8 febbraio per lo stesso motivo. Foto e video diffusi sui social network mostrano gruppi di persone anziane manifestare sia lì che a Dalian, nel nord-est del paese, in alcuni casi intonando “”.Al momento la polizia e le autorità locali non hanno commentato la situazione, e non è chiaro se qualcuno sia stato arrestato in relazione a queste proteste. Le dimostrazioni seguono di pochi mesi le  contro le rigidissime misure imposte dalle autorità cinesi fino alla fine dell’anno scorso per contenere la diffusione dei contagi.2月15日上午，武汉和大连同时爆发了反医保改革游行示威。两地民众不约而同地唱起了国际歌据悉，此前在2月8日的武汉反医保改革游行示威中，曾有人声称如果政府不解决问题，将在2月15日进行更大规模的游行。 — 李老师不是你老师 (@whyyoutouzhele)  ",
        "ranked": 12,
        "placed": "Abroad",
        "epoch": 1676635214.2599404,
        "language": "IT",
        "source": "ilPost"
    },
    {
        "title": "I tre oggetti volanti non identificati abbattuti dagli Stati Uniti nei giorni scorsi non sarebbero palloni spia, dice il governo americano",
        "date_raw": "February 15, 2023",
        "date": "2023-02-15",
        "url": "https://www.ilpost.it/mondo/",
        "news_url": "https://www.ilpost.it/2023/02/15/oggetti-volanti-stati-uniti-non-pericolosi/",
        "subtitle": null,
        "content": "Martedì John F. Kirby, portavoce del Consiglio per la sicurezza nazionale statunitense, ha detto che ci sono ragionevoli elementi per ritenere che i tre oggetti volanti non identificati  nei giorni scorsi dopo  non fossero palloni spia.Il pallone cinese era stato individuato giorni fa nello spazio aereo americano e anche in quel caso abbattuto: il Dipartimento di Stato statunitense aveva  che era stato inviato dalla Cina e che era attrezzato per fare attività di spionaggio. Gli abbattimenti dei tre oggetti si erano verificati nei giorni immediatamente successivi per mezzo di caccia inviati dal governo americano: il timore era che fossero altri strumenti inviati dalla Cina, o magari da un altro governo, per fare attività di spionaggio.Kirby ha detto che le indagini svolte finora non hanno trovato prove al riguardo, e che gli oggetti potrebbero essere stati usati «a fini commerciali o di ricerca» (non ha chiarito in che senso, ma il punto è che il loro utilizzo non è stato ritenuto minaccioso nei confronti degli Stati Uniti). Kirby ha però anche detto che non sono ancora stati trovati tutti i detriti dei tre oggetti, che se analizzati potrebbero portare a conclusioni diverse.",
        "ranked": 24,
        "placed": "Abroad",
        "epoch": 1676635214.3037808,
        "language": "IT",
        "source": "ilPost"
    },
    {
        "title": "Il parlamento israeliano ha approvato una legge che permetterà di togliere la cittadinanza a chi è condannato per terrorismo e riceve fondi dall’Autorità Nazionale Palestinese",
        "date_raw": "February 16, 2023",
        "date": "2023-02-16",
        "url": "https://www.ilpost.it/mondo/",
        "news_url": "https://www.ilpost.it/2023/02/16/israele-revoca-cittadinanza-terrorismo/",
        "subtitle": null,
        "content": "Mercoledì il parlamento israeliano ha approvato una legge che permetterà di revocare la cittadinanza a tutte le persone condannate per terrorismo e che ricevono finanziamenti dall’Autorità Nazionale Palestinese, l’organismo politico che governa nei territori palestinesi.La legge riguarderà anche chi non ha la cittadinanza ma un permesso di residenza permanente, come la maggior parte dei palestinesi che abitano a , la parte della città che appartiene ai territori palestinesi occupati da Israele dal 1967. Anche se la legge non lo dice esplicitamente, è palese quindi che riguarderà principalmente i palestinesi con permessi di residenza e la comunità araba con cittadinanza israeliana. Sono infatti per la maggior parte gli arabi israeliani e i palestinesi le persone in carcere in Israele per reati di terrorismo, solitamente per attentati e altre azioni legate alla causa palestinese.Oltre che una condanna per terrorismo, l’altro requisito affinché possa venire revocata la cittadinanza è che si ricevano direttamente o indirettamente finanziamenti dall’Autorità Nazionale Palestinese. Quest’ultima riconosce da molti anni una sorta di indennizzo ai palestinesi in carcere per terrorismo, e aiuta economicamente le loro famiglie sovvenzionandole attraverso un apposito fondo. Secondo il governo israeliano questi aiuti economici sarebbero di fatto un finanziamento delle attività terroristiche palestinesi. ",
        "ranked": 8,
        "placed": "Abroad",
        "epoch": 1676635214.310599,
        "language": "IT",
        "source": "ilPost"
    },
    {
        "title": "Le dimissioni di Nicola Sturgeon sono un brutto colpo per l’indipendentismo scozzese",
        "date_raw": "February 16, 2023",
        "date": "2023-02-16",
        "url": "https://www.ilpost.it/mondo/",
        "news_url": "https://www.ilpost.it/2023/02/16/sturgeon-indipendenza-scozia/",
        "subtitle": " Per alcuni la prima ministra era la «colla» che teneva unite le varie anime del movimento, oltre che il suo volto più credibile e autorevole\t",
        "content": "Mercoledì la prima ministra scozzese Nicola Sturgeon  che si dimetterà dal suo incarico non appena il suo partito, il Partito Nazionale Scozzese (SNP), indicherà un successore. La notizia è stata interpretata da molti commentatori e persone interne al partito come un brutto colpo per la causa indipendentista scozzese, la principale proposta politica dell’SNP e dell’attuale governo regionale scozzese guidato proprio da Sturgeon.«La conseguenza più importante delle sue dimissioni è che il movimento indipendentista non sa quale sarà il suo prossimo passo»,  per esempio Robert Shrimsley, capo degli analisti del  sulle questioni britanniche. «Oggi l’indipendentismo è una nave senza capitano»,  invece a  Luke Graham, ex consulente dell’ufficio del primo ministro britannico sulla coesione interna del Regno Unito.L’SNP domina la politica scozzese da una quindicina d’anni, durante i quali è riuscito sia a indire un referendum sull’indipendenza dal Regno Unito, nel 2014, sia a gestire le conseguenze politiche della vittoria del No a quel referendum, riuscendo a far rimanere la questione dell’indipendenza al centro del dibattito politico. Buona parte del merito va dato proprio a Sturgeon. Entrò in carica da prima ministra e leader dell’SNP due mesi dopo la sconfitta del 2014, e per molti anni è stata il volto credibile e autorevole dell’indipendentismo. Sembra plausibile che il sostegno all’indipendenza dal Regno Unito sia stato alimentato anche dalle riconosciute capacità amministrative di Sturgeon.Durante il primo anno della pandemia da coronavirus il governo scozzese è stato spesso lodato per il suo approccio prudente e più in linea con i paesi dell’Europa occidentale rispetto a quello del governo britannico, che sovrintende il sistema sanitario inglese (in Scozia la sanità è una competenza esclusiva del governo scozzese, e non di quello centrale). Per tutto il 2020 e buona parte del 2021 nei sondaggi sull’indipendenza dal Regno Unito il Sì (cioè l’indipendenza) è stato in vantaggio rispetto al No.I consensi per il Sì (blu) e per il No (verde) all’indipendenza fra 2020 e 2021, in Nel maggio del 2021 l’SNP capitalizzò questo periodo  le elezioni parlamentari in Scozia, ma da lì in poi sono iniziati i problemi. Dopo la vittoria Sturgeon promise di indire un nuovo referendum alla fine della pandemia, ma fin da subito fu chiaro che il governo britannico guidato dai Conservatori – il cui assenso è necessario – non l’avrebbe permesso. A novembre del 2022 la Corte Suprema del Regno Unito  che la Scozia non può chiedere un referendum sull’indipendenza senza l’approvazione del governo o del parlamento britannico. Più o meno negli stessi mesi il governo di Sturgeon ha avuto altri inciampi: come , per via di alcune linee guida approvate dal governo. Dalla metà del 2021 nei sondaggi per l’indipendenza il Sì e il No .Dopo la decisione della Corte Suprema del Regno Unito, Sturgeon aveva fatto sapere che la nuova strategia dell’SNP per tenere un referendum sull’indipendenza sarebbe stata trattare le prossime elezioni parlamentari del Regno Unito, previste fra la fine del 2024 e l’inizio del 2025, come un «referendum di fatto» sull’indipendenza della Scozia. Se l’SNP o i Verdi, cioè i due principali partiti indipendentisti, avessero ottenuto una percentuale superiore al 50 per cento, Sturgeon avrebbe avviato i piani per rendere indipendente la Scozia, a prescindere da un nuovo referendum.Dentro al partito la strategia del «referendum di fatto» aveva generato parecchio scetticismo, soprattutto sull’opportunità di polarizzare ulteriormente l’opinione pubblica scozzese e sulla  di ottenere davvero l’indipendenza. Ora che Sturgeon lascerà l’incarico di prima ministra e la guida del partito, non è chiaro che fine farà questa strategia.In teoria a marzo sarebbe prevista una riunione speciale del partito per approvare ufficialmente la strategia del «referendum di fatto». Ma il   che nella conferenza stampa in cui ha annunciato le sue dimissioni Sturgeon ha lasciato intendere che sarebbe sbagliato da parte sua forzare una decisione del partito in un momento così delicato. Un recente sondaggio peraltro ha indicato che circa due terzi degli scozzesi  a considerare le prossime elezioni parlamentari britanniche come un referendum di fatto.Nessuno dei principali candidati o candidate per la sostituzione di Sturgeon si è sbilanciato sulla strategia del «referendum di fatto». E sul quotidiano scozzese  il commentatore politico David Bol  che chiunque verrà dopo di lei dovrà chiedersi «quanto del sostegno all’indipendenza era legato all’impressionante popolarità di Sturgeon». In altre parole, se sia anche solo possibile immaginare di continuare a chiedere un referendum per l’indipendenza una volta che Sturgeon non guiderà più il partito e il paese.Resta da capire inoltre se l’SNP riuscirà a garantire un buon livello di amministrazione anche con il successore di Sturgeon. «Da fuori l’SNP dà l’impressione di avere una classe dirigente molto brava nel governare»,  a  Anthony Wells, esperto dell’istituto di sondaggi YouGov: «se non sarà più così, il partito e la causa indipendentista potrebbero subire dei contraccolpi».Mentre l’SNP vive questo temporaneo momento di difficoltà, inoltre, altri partiti potrebbero cercare di prendersi la scena e sottrargli voti e consensi, danneggiando indirettamente la causa indipendentista. Il più preparato per farlo sembra la sezione scozzese del Partito Laburista, che altrove nel Regno Unito . I Laburisti scozzesi sono contrari all’indipendenza ma condividono diverse proposte politiche con l’SNP, e alcuni di loro  che Sturgeon fosse «la colla» che teneva insieme il movimento indipendentista, che quindi in sua assenza potrebbe essere destinato a sbriciolarsi.",
        "ranked": 7,
        "placed": "Abroad",
        "epoch": 1676635214.3193984,
        "language": "IT",
        "source": "ilPost"
    },
    {
        "title": "Le aziende cinesi che aiutano la Russia",
        "date_raw": "February 16, 2023",
        "date": "2023-02-16",
        "url": "https://www.ilpost.it/mondo/",
        "news_url": "https://www.ilpost.it/2023/02/16/aziende-cinesi-russia/",
        "subtitle": " Gli Stati Uniti accusano sempre più società di aggirare le sanzioni e sostenere l'industria militare russa, ma la posizione del governo cinese è ambigua\t",
        "content": "Negli ultimi mesi l’amministrazione americana del presidente Joe Biden ha gradualmente espanso la cosiddetta ““, cioè la lista di società colpite da restrizioni da parte del governo americano perché starebbero prestando assistenza all’invasione russa dell’Ucraina. In questa lista ci sono diverse aziende cinesi, e alcune di queste hanno avuto un ruolo di un certo rilievo nel fornire aiuti alle forze d’invasione russe, anche se non di tipo militare.Gli Stati Uniti accusano la Cina di fornire sostegno materiale ed economico alla Russia nella guerra in Ucraina, e vari funzionari americani stanno mostrando molta preoccupazione sul fatto che  stanno cercando di aggirare le sanzioni per collaborare con la Russia. Nel governo americano c’è tuttavia un certo dibattito sia sull’entità di questo sostegno, sia sul coinvolgimento diretto o meno del governo cinese.Per questo nell’ultimo periodo le autorità statunitensi hanno , aprendo un dialogo su questo tema tramite canali diplomatici. «Continueremo a comunicare alla Cina le implicazioni di fornire supporto materiale alla guerra della Russia contro l’Ucraina», ha detto qualche giorno fa Karine Jean-Pierre, la portavoce della Casa Bianca.La posizione del governo cinese nella guerra in Ucraina è complessa e ambigua ed è spesso stata travisata in Occidente. La Cina ha certamente  sostituendosi all’Occidente come partner commerciale privilegiato, soprattutto quando si parla di acquisto di idrocarburi, ma il governo cinese sostiene che tutti i suoi scambi siano perfettamente .Il presidente cinese Xi Jinping non ha mai condannato l’attacco russo, ma ha anche espresso al presidente russo Vladimir Putin i dubbi e le perplessità della Cina sull’invasione dell’Ucraina. La Cina si è anche proposta come mediatrice, per ora con scarso successo.Sotto la posizione ufficiale del governo cinese c’è però un paese immenso, su cui le autorità statali e di partito non hanno sempre uno stretto controllo. Anche per questo motivo risulta difficile determinare la natura dell’, poiché i traffici che per qualcuno rappresentano la prova tangibile di un presunto sostegno cinese sottobanco per altri possono invece essere spiegati con la mancanza di controllo capillare attraverso un’ampia gamma di industrie cinesi, il cui scopo è semplicemente quello di vendere i propri prodotti.Proprio a fine gennaio è emerso un caso di questo tipo quando, pochi giorni dopo le rivelazioni dei media statunitensi, l’amministrazione Biden ha approvato nuove sanzioni contro la rete di aziende e individui a cui si affida , una compagnia paramilitare russa che sta partecipando all’invasione dell’Ucraina. Tra questi enti ce n’è anche una cinese.La società in questione, nota come Spacety e attiva anche in Europa, si occupa di immagini satellitari ad alta definizione e secondo gli Stati Uniti avrebbe  a una compagnia tecnologica con sede in Russia. «Queste immagini sono state raccolte per permettere le operazioni di combattimento della Wagner in Ucraina», ha detto il dipartimento del Tesoro inserendo Spacety nella lista nera di società con cui è vietato fare affari negli Stati Uniti.Fondata appena nel 2016,  si descrive come una compagnia privata e in rapida espansione. La società opera tuttavia in un settore dove la presenza del governo cinese è consistente e l’amministratore delegato della stessa startup è membro di un gruppo di esperti che collabora con il ministero della Scienza e della Tecnologia cinese. Il dipartimento del Tesoro però non ha fornito informazioni su quanto sia a conoscenza delle attività commerciali di Spacety, che nega che i propri prodotti siano usati a fini militari.Non è la prima volta che gli Stati Uniti impongono sanzioni ad aziende cinesi accusate di fornire sostegno all’invasione russa. Lo scorso giugno quattro società cinesi e una con sede ad Hong Kong erano già state  per aver continuato a fornito tecnologie alle forze armate e all’industria militare della Russia anche dopo l’inizio dell’invasione dell’Ucraina. In quell’occasione, le autorità statunitensi avevano detto che le cinque aziende avevano svolto attività «contrarie alla sicurezza nazionale e agli interessi di politica estera degli Stati Uniti».Per ora, sembra che gli Stati Uniti vogliano affrontare queste situazioni aumentando il dialogo con la Cina, ma rimangono molte preoccupazioni. Pochi giorni fa un centro studi di Washington ha pubblicato uno studio secondo cui le . Cina e Hong Kong sono diventate inoltre  di componenti tecnologici come i microchip, anche se non è chiaro se siano o meno usati dai russi per scopi militari.",
        "ranked": 6,
        "placed": "Abroad",
        "epoch": 1676635214.3737328,
        "language": "IT",
        "source": "ilPost"
    }
]
