[
    {
        "title": "In Francia c’è stata un’altra giornata di grossi scioperi contro la riforma delle pensioni",
        "date_raw": "February 07, 2023",
        "date": "2023-02-07",
        "url": "https://www.ilpost.it/mondo/",
        "news_url": "https://www.ilpost.it/2023/02/07/francia-scioperi-riforma-pensioni/",
        "subtitle": " ",
        "content": "Martedì in Francia c’è stata un’altra giornata di grossi scioperi per protestare contro la riforma delle pensioni proposta dal governo, dopo quelle molto partecipate  e del . Lunedì era iniziato in parlamento l’esame del testo di legge: il provvedimento principale e maggiormente contestato è quello che prevede l’innalzamento dell’età pensionabile nel paese da 62 a 64 anni. Il governo del presidente Emmanuel Macron ha ribadito che non intende ritirare la proposta di legge, che giudica «indispensabile» per diminuire le spese dello stato per le pensioni.Sono state organizzate più di 200 manifestazioni in tutta la Francia: i sindacati hanno annunciato una partecipazione complessiva di circa un milione di persone (la polizia non ha ancora diffuso stime ufficiali, ma solitamente sono di gran lunga più basse rispetto a quelle dei sindacati). In generale c’è stata una grande partecipazione, ma un po’ meno rispetto alle due grandi giornate di protesta precedenti. Molte scuole sono rimaste chiuse, dal momento che gli insegnanti sono tra le categorie più presenti nelle proteste, e ci sono stati disagi sia nei trasporti ferroviari che in quelli aerei.Il est 17 heures, le cortège principal arrivé place de la Bastille  — Pierre Bouvier (@pibzedog) ",
        "ranked": 0,
        "placed": "Abroad",
        "epoch": 1675819806.7537682,
        "language": "IT",
        "source": "ilPost"
    },
    {
        "title": "Un peacekeeper che faceva parte di una missione dell’ONU è stato ucciso nella Repubblica Democratica del Congo",
        "date_raw": "February 05, 2023",
        "date": "2023-02-05",
        "url": "https://www.ilpost.it/mondo/",
        "news_url": "https://www.ilpost.it/2023/02/05/repubblica-democratica-congo-kivu-nord-peacekeeper-ucciso/",
        "subtitle": " ",
        "content": "Un peacekeeper sudafricano che faceva parte di una missione dell’ONU nella Repubblica Democratica del Congo, nell’Africa centrale,  domenica in un attacco all’elicottero su cui viaggiava. Lo ha detto un portavoce dell’ONU all’agenzia di stampa , specificando che nell’attacco è stata ferita un’altra persona.L’elicottero è stato attaccato attorno alle 15 ora locale (le 14 in Italia) mentre era in viaggio verso Goma, la capitale della provincia di Kivu Nord, nella parte orientale del paese, dove poi è riuscito ad atterrare. Al momento non è chiaro chi abbia compiuto l’attacco. Da tempo però in questa parte del paese sono in corso  legati soprattutto alle grandi ricchezze del territorio, e gli attacchi da parte di gruppi ribelli sono piuttosto frequenti: proprio nella provincia di Kivu Nord nel febbraio del 2021 fu ucciso l’ambasciatore italiano  assieme al carabiniere Vittorio Iacovacci e a Mustapha Milambo, l’autista dell’auto su cui i due stavano viaggiando.",
        "ranked": 18,
        "placed": "Abroad",
        "epoch": 1675819806.7659419,
        "language": "IT",
        "source": "ilPost"
    },
    {
        "title": "A Cipro si andrà al ballottaggio per le elezioni presidenziali",
        "date_raw": "February 05, 2023",
        "date": "2023-02-05",
        "url": "https://www.ilpost.it/mondo/",
        "news_url": "https://www.ilpost.it/2023/02/05/cipro-ballottaggio-elezioni-presidenziali-2/",
        "subtitle": " ",
        "content": "Nessuno dei 14 candidati alle elezioni presidenziali di domenica a Cipro ha ottenuto la maggioranza assoluta dei voti per essere eletto al primo turno, come largamente previsto dai sondaggi: i due più votati sono stati l’ex ministro degli Esteri Nikos Christodoulides, centrista, e Andreas Mavroyiannis, di sinistra, che con il 32 e il 29,6 per cento dei voti rispettivamente si sfideranno al  del prossimo 12 febbraio.Si votava nella parte “greca” dell’isola, la Repubblica di Cipro, paese membro dell’Unione Europea. Cipro è infatti divisa da quasi cinquant’anni tra uno stato greco-cipriota a sud e uno turco-cipriota a nord. Quello a nord si chiama Repubblica Turca di Cipro del Nord ed è riconosciuto solo dalla Turchia.Christodoulides era il candidato dato per favorito dai sondaggi, seppur sotto la soglia necessaria per essere eletto al primo turno: si è presentato da indipendente, ma è sostenuto da diversi partiti dell’area centrista. Mavroyiannis invece è sostenuto da AKEL, il Partito Progressista dei Lavoratori, di sinistra: si prevedeva che a sfidare Christodoulides al ballottaggio sarebbe stato o lui o Averof Neofytou, il leader di DISY, il partito di centrodestra del presidente uscente Nikos Anastasiadīs, nonché l’ex partito di Christodoulides. Averof è arrivato terzo, con poco più del 26 per cento dei voti. Hanno votato circa 404mila persone sulle 561mila che si erano registrate per farlo, con un’affluenza del 72 per cento. ",
        "ranked": 17,
        "placed": "Abroad",
        "epoch": 1675819806.7865975,
        "language": "IT",
        "source": "ilPost"
    },
    {
        "title": "Il discorso contro l’Iraq di Colin Powell, vent’anni fa",
        "date_raw": "February 05, 2023",
        "date": "2023-02-05",
        "url": "https://www.ilpost.it/mondo/",
        "news_url": "https://www.ilpost.it/2023/02/05/colin-powell-discorso-antrace/",
        "subtitle": " Parlando all'ONU, l'allora segretario di Stato americano usò la paura dell'antrace per giustificare l’intervento militare statunitense nel paese\t",
        "content": "Vent’anni fa, il 5 febbraio del 2003, parlando al Consiglio di sicurezza delle Nazioni Unite il segretario di Stato statunitense Colin Powell –  a 84 anni nel 2021 – fece un discorso che segnò la sua vita, la storia dell’amministrazione guidata dal presidente George W. Bush e che ancor più in generale ebbe grande impatto e profonde conseguenze a livello internazionale. Nel suo  Powell, al tempo ritenuto uno dei più moderati consiglieri del presidente Bush, arrivò a parlare di armi batteriologiche in possesso dell’Iraq, mostrando ai rappresentanti degli altri paesi, con un gesto molto teatrale, una fiala che conteneva una polvere bianca.Quando l’Iraq ammise finalmente di avere queste armi [biologiche] nel 1995, le quantità erano grandi. Meno di un cucchiaino di antrace in polvere, un po’ meno di questa quantità [] – questo è più o meno un cucchiaino – meno di un cucchiaino di antrace in polvere in una busta fece chiudere il Senato degli Stati Uniti nell’autunno del 2001. Molte centinaia di persone furono costrette a ricevere cure mediche di emergenza e due impiegati degli uffici postali furono uccisi solo a causa di questa quantità, più o meno, chiusa dentro una busta.Quel giorno Powell parlò di un «grosso faldone dei servizi segreti sulle armi biologiche dell’Iraq» e di informazioni su laboratori mobili per la produzione di quelle armi. Powell mostrò su un grande schermo immagini satellitari, grafici e foto che a suo dire provavano l’esistenza di un grande programma di armi chimiche e batteriologiche che sfuggivano al controllo degli organismi internazionali. Menzionò inoltre diverse altre testimonianze su quel che stava succedendo in Iraq con l’antrace, o meglio con il , il batterio che causa questa grave malattia.Aggiunse che, stando a informazioni in suo possesso, l’Iraq avrebbe potuto produrre 25mila litri di spore di , che sono in grado di sopravvivere a lungo nell’ambiente e che possono essere disseminate per via aerea e causare gravi casi, a certe condizioni perfino mortali, di antrace da inalazione. Il discorso fu così drammatico ed efficace che anche molti commentatori  americani, tendenzialmente sfavorevoli alle politiche dell’amministrazione Bush, ne furono influenzati e finirono col dirsi convinti del pericolo rappresentato dall’Iraq.All’opinione pubblica occidentale e soprattutto statunitense, l’antrace ricordava una minaccia che alcuni mesi prima era stata molto concreta, e si ricollegava alle accuse lanciate all’Iraq per tutto l’anno precedente dal presidente Bush in persona.Tra l’ottobre e il novembre del 2001, quindi poche settimane dopo gli attentati dell’11 settembre di quello stesso anno, cinque persone erano morte e altre 17 erano state contagiate da una serie di lettere che contenevano piccole quantità di antrace.Lo specifico episodio menzionato da Powell nel suo discorso avvenne il 15 ottobre 2001, quando all’ufficio del leader della maggioranza democratica al Senato era arrivata una lettera che conteneva una piccola quantità di antrace. Nei giorni successivi alcuni commentatori che non avevano rapporti diretti con il governo Bush – tra cui l’ex direttore della CIA James Woolsey, nominato da Clinton – scrissero che c’era motivo di pensare a un coinvolgimento dell’Iraq nell’organizzazione e nell’esecuzione degli attacchi con l’antrace. Tra chi aderì a questa tesi ci fu anche Richard Butler, il diplomatico australiano che era stato a capo degli ispettori dell’ONU inviati in Iraq.Anche il presidente Bush collegò più volte gli attacchi dell’11 settembre e quelli con l’antrace, sostenendo che fossero entrambi fatti dagli stessi «nemici dell’America», nemici tra cui secondo lui c’era evidentemente anche l’Iraq guidato da Saddam Hussein.Nell’importante e molto seguito discorso sullo Stato dell’Unione del gennaio del 2002, il primo dopo gli attentati alle Torri gemelle, Bush disse: «Il regime iracheno ha tramato per produrre armi all’antrace e al gas nervino per più di dieci anni». Il 3 febbraio del 2003, due giorni prima del discorso di Powell, Bush aveva detto che gli Stati Uniti erano pronti a guidare una coalizione internazionale per disarmare il regime iracheno.La guerra in Iraq, in cui gli Stati Uniti furono sostenuti da quella che Bush definì una «coalizione di volenterosi» di cui facevano parte anche contingenti minori di paesi come l’Italia,  il 20 marzo del 2003.Già nei mesi successivi si scoprì che gran parte delle informazioni e delle ricostruzioni presentate da Powell davanti ai membri del Consiglio di sicurezza erano false. Non c’erano laboratori mobili né enormi arsenali di armi di distruzione di massa.Molto tempo dopo, nell’estate del 2008, si conclusero anche le indagini sugli attentati all’antrace: l’FBI disse di aver raccolto abbastanza prove per poter dire che il colpevole era Bruce E. Ivins, , che non fu mai processato perché si uccise poche settimane prima dell’annuncio.Nel febbraio 2005, Powell  il discorso al Consiglio di sicurezza delle Nazioni Unite, e l’esposizione degli argomenti forniti dai servizi segreti americani e inglesi, una «macchia» sulla sua carriera. Nell’ottobre del 2021, dopo che morì a causa di complicazioni dovute al Covid, di nuovo si parlò di quel discorso e dei suoi effetti.Powell fu il primo segretario di Stato afroamericano della storia degli Stati Uniti, dal 2001 al 2005. Prima era stato, tra le altre cose, Capo dello stato maggiore congiunto (il rango più elevato delle forze armate statunitensi, dal 1989 al 1993) e consigliere per la sicurezza nazionale (dal 1987 al 1989). Sia nel 2008 che nel 2012 disse, da Repubblicano moderato, che avrebbe votato per Barack Obama.",
        "ranked": 25,
        "placed": "Abroad",
        "epoch": 1675819806.7969348,
        "language": "IT",
        "source": "ilPost"
    },
    {
        "title": "A Hong Kong è iniziato un processo importante contro 47 politici e attivisti a favore della democrazia",
        "date_raw": "February 06, 2023",
        "date": "2023-02-06",
        "url": "https://www.ilpost.it/mondo/",
        "news_url": "https://www.ilpost.it/2023/02/06/hong-kong-processo-attivisti-democrazia/",
        "subtitle": " ",
        "content": "Lunedì a Hong Kong è iniziato un grosso processo contro 47 politici e attivisti a favore della democrazia: Hong Kong è una regione amministrativa speciale della Cina, su cui quest’ultima esercita un controllo sempre più repressivo soprattutto dal 2019, quando fu approvata la contestata  sulla sicurezza nazionale. I 47 politici e attivisti sono accusati di averla violata e di aver partecipato a una «cospirazione sovversiva». Le accuse  l’organizzazione di alcune elezioni primarie organizzate prima delle elezioni del 2020, considerate illegali dal governo cinese.Tra gli imputati ci sono noti accademici, ex parlamentari e attivisti, tra cui Leung Kwok-hung e , uno dei più importanti esponenti del movimento a favore della democrazia. Negli ultimi anni ci sono stati diversi processi simili, ma quello iniziato oggi è considerato il più grande e importante finora, al punto da essere stato  «un processo contro l’intero movimento pro-democrazia di Hong Kong».La legge sulla sicurezza nazionale era stata approvata dopo le enormi e partecipate proteste a favore della democrazia che andavano avanti da circa un anno: fino a quel momento, Hong Kong, ex colonia britannica e dal 1997 regione amministrativa speciale cinese, aveva goduto di un certo margine di autonomia su varie questioni interne ed era considerata come una specie di “frontiera della democrazia”. ",
        "ranked": 16,
        "placed": "Abroad",
        "epoch": 1675819806.830507,
        "language": "IT",
        "source": "ilPost"
    },
    {
        "title": "I continui blackout in Sudafrica",
        "date_raw": "February 05, 2023",
        "date": "2023-02-05",
        "url": "https://www.ilpost.it/mondo/",
        "news_url": "https://www.ilpost.it/2023/02/05/sudafrica-blackout/",
        "subtitle": " È estate, fa caldo, ed è un gran problema per i privati, per le industrie e perfino per le pompe funebri\t",
        "content": "In Sudafrica i blackout sono piuttosto comuni da anni, ma dal settembre del 2022 le interruzioni pianificate del servizio elettrico sono diventate la norma, con conseguenze piuttosto gravi sia per le attività quotidiane che per l’economia del paese. Le interruzioni sono decise dalla società elettrica statale Eskom per poter effettuare interventi di manutenzione sulle centrali vecchie e inadeguate ed evitare il collasso del sistema. Il governo, che sta cercando di intervenire, sta anche  di dichiarare lo stato di “disastro nazionale”, come era accaduto con la pandemia da coronavirus nel 2020. Secondo i critici quello dell’inefficienza del servizio elettrico nazionale è un problema che è stato ignorato troppo a lungo.La Eskom fornisce la stragrande maggioranza dell’elettricità in tutto il Sudafrica, ma il problema è che fa affidamento su una serie di centrali elettriche a carbone obsolete e malconce. Per evitare il sovraccarico degli impianti, nel 2022 aveva previsto 200 giorni di interruzioni pianificate: dall’inizio di quest’anno però ci sono stati blackout in gran parte del paese ogni giorno, anche più volte al giorno, provocando una situazione senza precedenti. Le  più brevi, quelle del cosiddetto “livello 1”, durano due ore e mezza; quelle previste nei casi di estrema necessità (“livello 8”, a cui finora non si è arrivati) invece sono distribuite in vari momenti della giornata e sommate arrivano a un totale di 13 ore e mezza in un giorno.Per esempio, tra il 31 gennaio e il primo febbraio a Johannesburg, la città più grande del Sudafrica, erano in vigore le restrizioni dei livelli 5 e 6. Nel giro di poco più di 24 ore, in un isolato della città, l’elettricità è stata  dalle 22 alle 00:30, poi di nuovo dalle 4 alle 6:30, dalle 12 alle 16:30 e dalle 20 alle 22:30: in totale 12 ore, praticamente mezza giornata.Con interruzioni dell’elettricità così frequenti, le persone devono adattarsi a lavorare e programmare attività comuni come preparare da mangiare negli orari in cui possono usare l’elettricità. La situazione è aggravata dal fatto che attualmente in Sudafrica è estate, e in alcune parti del paese le temperature si sono avvicinate ai 40 °C: senza elettricità e in assenza di un generatore non è possibile usare ventilatori o condizionatori, né gli impianti per rinfrescare gli stabilimenti industriali.Proprio a causa del grande caldo, lo scorso 24 gennaio il segretario nazionale dell’associazione delle imprese di pompe funebri sudafricane, Vuyisile Mabindisa, ha consigliato alla popolazione di  dalla morte. Mabindisa ha detto che non potendo garantire la conservazione dei corpi alle temperature adeguate, a causa della mancanza di elettricità, molte imprese si erano trovate a seppellire corpi in avanzato stato di decomposizione, un processo accelerato dal caldo.Nell’ultimo fine settimana di gennaio ci sono state proteste contro le interruzioni nel servizio elettrico sia a Johannesburg che a Cape Town, Pretoria e altre città. Il problema, che secondo i partiti di opposizione è stato ignorato troppo a lungo, sta mettendo in grossa difficoltà anche la ristorazione, l’agricoltura e l’allevamento, con conseguenze enormi sull’economia del paese.Senza elettricità i ristoranti rischiano di dover buttare il cibo che va a male, mentre le aziende agricole hanno problemi sia con i sistemi di irrigazione che con i processi per la lavorazione del cibo. Un agricoltore della provincia di Free State, nella parte orientale del paese,  che sia lui sia altri agricoltori della zona sono stati costretti a buttare l’equivalente di centinaia di migliaia di euro di patate da semina (quelle che sono usate per avviare la coltivazione) che erano andate a male a causa dell’interruzione della catena del freddo. In uno stabilimento di Lichtenburg, nel nord del paese,  allevati dentro un capannone sono morti a causa della scarsa ventilazione, con perdite economiche stimate in circa 1,6 milioni di rand, l’equivalente di circa 85mila euro.La situazione è così grave che secondo gli economisti della Banca Mondiale nel 2023 la crescita del PIL nazionale sarà in parte  proprio a causa delle conseguenze delle interruzioni del servizio elettrico.Automobili viaggiano su una strada senza illuminazione a causa dei blackout a Johannesburg, nel settembre del 2022 (AP Photo/ Denis Farrell, File)In questa situazione rischiano inoltre di aumentare sia gli incidenti stradali che i , che in Sudafrica sono già un grosso problema. Come ha notato il segretario generale del sindacato dei corpi di polizia del Sudafrica, Tumelo Mogodiseng, senza illuminazione il traffico è più lento perché i semafori non funzionano, pattugliare le strade è più complicato ed è probabile che furti e rapine non vengano notati.Per ora è difficile stabilire con certezza quale impatto stiano avendo i blackout sull’andamento dei reati, ha spiegato sempre a  Gareth Newham, direttore del programma per la prevenzione della violenza e la giustizia all’Istituto per gli studi sulla sicurezza di Pretoria. Newham ha detto però di temere che un peggioramento della situazione o un eventuale collasso temporaneo del servizio possano portare a  come quelli del luglio del 2021, provocati dall’arresto dell’ex presidente Jacob Zuma, ma innestati su una situazione economica e sociale già molto precaria.Una donna legge un libro illuminato con una piccola luce a batteria nella sua stanza a Johannesburg (EPA/ Kim Ludbrook, ANSA)Eskom ha una lunga storia di perdite finanziarie e investimenti poco lungimiranti, e anche dopo la fine dell’apartheid, nel 1994, è stata accusata di aver gestito in maniera inadeguata le proprie strutture e i propri affari. Le  che hanno portato all’arresto di Zuma inoltre hanno coinvolto alcuni ex dirigenti dell’azienda, che  abbia una gestione piuttosto disastrata anche a causa della corruzione. La situazione attuale comunque è un problema che non sembra potersi risolvere velocemente. In una recente conferenza stampa, il presidente del consiglio di amministrazione di Eskom, Mpho Makwana, ha fatto sapere che le interruzioni pianificate andranno avanti .Per cercare di risolvere in parte la situazione, giovedì il governo sudafricano – che dal 1994 è sempre stato guidato dallo stesso partito, il Congresso Nazionale Africano –  che punta a limitare il ricorso alle interruzioni di elettricità pianificate. Il piano è basato su un programma più ampio voluto dall’attuale presidente Cyril Ramaphosa e pensato per favorire la produzione di energia da fonti rinnovabili (il Sudafrica produce la gran parte della sua energia elettrica bruciando carbone, il più inquinante dei combustibili fossili). Tra le altre cose, prevede interventi per risanare Eskom, per riqualificare le infrastrutture già esistenti e per realizzarne di nuove; prevede inoltre di aumentare le importazioni di elettricità dai paesi confinanti e di comprarne anche da produttori privati. ",
        "ranked": 21,
        "placed": "Abroad",
        "epoch": 1675819806.840477,
        "language": "IT",
        "source": "ilPost"
    },
    {
        "title": "Le elezioni presidenziali di domenica a Cipro",
        "date_raw": "February 05, 2023",
        "date": "2023-02-05",
        "url": "https://www.ilpost.it/mondo/",
        "news_url": "https://www.ilpost.it/2023/02/05/cipro-elezioni-presidenziali/",
        "subtitle": " I tre principali candidati erano tutti piuttosto vicini in quanto a consenso: come previsto, si andrà al ballottaggio\t",
        "content": "A Cipro domenica c’è stato il primo turno delle elezioni presidenziali, a cui il 12 febbraio seguirà un secondo turno di : come sembrava molto probabile, infatti, nessuno dei candidati ha ottenuto la maggioranza assoluta per essere eletto al primo turno. Il presidente uscente di Cipro, il 76enne Nikos Anastasiadīs, è in carica da dieci anni e non si è potuto ricandidare perché ha raggiunto il limite di due mandati consecutivi. I tre principali candidati – dei 14 in totale – sono sostenuti da aree politiche diverse ma sono comunque tutti considerati sostanzialmente  alle posizioni di Anastasiadīs.Come è sempre da decenni, la più importante questione politica di Cipro riguarda le relazioni con la parte turca dell’isola, l’autoproclamata Repubblica Turca di Cipro del Nord. L’isola è infatti divisa dal 1974, quando la Guardia nazionale cipriota e la giunta militare al governo in Grecia (il ““) organizzarono un colpo di stato e l’esercito della Turchia invase parte di Cipro. Secondo i sondaggi pre-elettorali il candidato dato per favorito, seppur ampiamente sotto la soglia necessaria a ottenere la maggioranza assoluta, era Nikos Christodoulides, ex ministro degli Esteri ed ex portavoce del governo. Christodoulides si è presentato da indipendente ma è sostenuto da diversi partiti dell’area centrista ed è stato il candidato più votato. Ha 49 anni e rispetto agli altri candidati è forse quello che terrebbe un approccio più duro nei rapporti con la Turchia.Nikos Christodoulides e famiglia, al seggio di Geroskipou (EPA/KATIA CHRISTODOULOU)Al ballottaggio con Christodoulides andrà invece Andreas Mavroyiannis, che ha 66 anni ed è sostenuto da AKEL, il Partito Progressista dei Lavoratori, di sinistra. Il terzo candidato più votato è stato e Averof Neofytou, che ha 61 anni ed è il leader di DISY, il partito di centrodestra del presidente Anastasiades e l’ex partito di Christodoulides.Cipro è una repubblica presidenziale, in cui cioè il presidente è a capo del governo. A queste elezioni si erano registrate per votare 561mila persone: l’affluenza è stata del 72 per cento. ",
        "ranked": 23,
        "placed": "Abroad",
        "epoch": 1675819806.8484716,
        "language": "IT",
        "source": "ilPost"
    },
    {
        "title": "Dieci persone sono morte a causa di varie valanghe in Austria e in Svizzera",
        "date_raw": "February 05, 2023",
        "date": "2023-02-05",
        "url": "https://www.ilpost.it/mondo/",
        "news_url": "https://www.ilpost.it/2023/02/05/austria-svizzera-valanghe-neve-morti/",
        "subtitle": " ",
        "content": "Nel fine settimana dieci persone sono morte a causa di varie valanghe in Svizzera e nel Tirolo, nella parte occidentale dell’Austria. La polizia austriaca ha fatto sapere che domenica  sono state trovate morte cinque persone, tra cui due uomini che stavano praticando sci-alpinismo e uno che stava guidando uno spazzaneve. Tra venerdì e sabato sempre nel Tirolo erano stati trovati morti tre turisti stranieri: un 32enne cinese, un 17enne neozelandese che stava sciando fuoripista e un cinquantenne tedesco che venerdì era stato segnalato come disperso nella valle di Kleinwalsertal, vicino al confine con la Germania. In Svizzera un uomo e una donna sono stati  da una valanga sabato mattina mentre sciavano fuoripista nel cantone dei Grigioni, nel sud-est del paese.Le valanghe di neve sono piuttosto comuni sia in Austria che in Svizzera, ma nel fine settimana sono state particolarmente frequenti soprattutto a causa delle nevicate abbondanti, motivo per cui le autorità austriache avevano emanato un’allerta per la probabilità che se ne verificassero più del solito. Solo sabato in Tirolo ci sono state 30 valanghe, che hanno coinvolto in totale 11 persone.",
        "ranked": 19,
        "placed": "Abroad",
        "epoch": 1675819806.858306,
        "language": "IT",
        "source": "ilPost"
    },
    {
        "title": "Spagna e Marocco stanno risolvendo i loro problemi di frontiere",
        "date_raw": "February 05, 2023",
        "date": "2023-02-05",
        "url": "https://www.ilpost.it/mondo/",
        "news_url": "https://www.ilpost.it/2023/02/05/frontiere-ceuta-melilla-rapporti-spagna-marocco/",
        "subtitle": " Dopo decenni di dispute e tensioni, un nuovo accordo potrebbe cambiare Ceuta e Melilla, le due exclavi spagnole in Africa\t",
        "content": "A Ceuta, exclave spagnola in territorio marocchino, c’è una delle due frontiere di terra fra Unione Europea e continente africano. È lontana tre-quattro chilometri dal centro cittadino e appena prima di arrivare alle barriere spagnole c’è una rotonda. A Ceuta gli abitanti fanno molto sport, corrono e vanno in bici, favoriti dal clima e forse anche per assenza di grandi alternative su come passare il tempo libero. Su quella rotonda capita spesso di vedere sfrecciare ciclisti: arrivano fino a lì, la percorrono frenando il minimo indispensabile e tornano indietro. La vita a Ceuta può essere un po’ claustrofobica, deve svolgersi tutta in 18 chilometri quadrati: la frontiera fa parte del paesaggio urbano, la sua apertura o la sua chiusura hanno effetti importanti sulla vita della popolazione locale.Appena prima della rotonda si apre un ampio piazzale: c’è un bar, di dimensioni ridotte ma dal nome altisonante, “Porta dell’Europa”, che promette più dei caffè e panini che vende. Ci sono una stazione dei bus e alcuni taxi in attesa: a metà gennaio era tutto piuttosto vuoto, le frontiere erano aperte, ma il passaggio dei cittadini marocchini è regolato da visti, difficili da ottenere. Ci sono stati tempi, fino al 2019, in cui invece quel piazzale era affollatissimo, prevalentemente di donne con enormi carichi nelle valigie, sui carrelli o sulle spalle. Erano le , protagoniste del cosiddetto commercio atipico: trasportavano merci da un lato all’altro della frontiera. Per pochi euro facevano un lavoro faticoso, rischioso e illegale (per il Marocco, la Spagna tollerava), le merci passavano senza che nessuno controllasse cosa ci fosse nei pacchi. A Ceuta, del resto, non c’è mai stata una vera dogana commerciale, il commercio fra i due paesi si è sempre svolto così.Quella storia, almeno in quelle dimensioni, dovrebbe essere finita. Le frontiere di Ceuta e Melilla, l’altra exclave spagnola sulla costa marocchina, circa 400 chilometri più a est, sono state uno dei temi del vertice di alto livello fra Spagna e Marocco tenutosi nei primi due giorni di , capitale marocchina. È il primo incontro ufficiale dal 2015, dopo che i due precedenti, programmati nel 2020 e nel 2021, erano stati annullati unilateralmente dal Marocco. L’incontro ha segnato un ulteriore e definitivo riavvicinamento fra i due paesi, dopo la visita di aprile del primo ministro Pedro Sánchez al re Mohammed VI, che aveva segnato la fine della crisi.La dogana di Melilla dovrebbe essere riaperta nei prossimi giorni anche se il vertice, a differenza di quanto atteso, non ha indicato una data precisa. Quella di Ceuta dovrebbe cominciare a funzionare allo stesso momento: i lavori per attrezzare fisicamente gli spazi sono conclusi ed è stato effettuato un primo passaggio di prova. Al momento la dogana è una struttura prefabbricata, ma sono già stati stanziati 1,5 milioni per un locale definitivo di 300 metri quadrati. Il passaggio delle persone resterà più complesso e più regolato, quello dei migranti subsahariani è invece in calo proprio da aprile. Il Marocco, che al culmine della crisi aveva allentato i controlli alle frontiere provocando un paio di esodi di massa verso Ceuta e Melilla, ora è tornato a controllare e bloccare le persone: qualcuno passa, ma sono numeri limitati.Il Marocco ha chiuso la crisi perché, in fin dei conti, ha ottenuto molto di quello che voleva.I rapporti con la Spagna, che è il primo partner economico del paese e il secondo investitore (dopo la Francia), erano diventati problematici nell’aprile del 2021. Il governo di Sánchez aveva permesso l’ingresso nel paese per motivi medici di Brahim Ghali, leader del Fronte Polisario: le sue condizioni erano gravi dopo aver contratto il coronavirus ed era stato ricoverato all’ospedale di Logroño, in Spagna. Il Fronte Polisario è un movimento nazionalista che da più di 40 anni chiede al governo centrale marocchino l’indipendenza del territorio del Sahara Occidentale. Marocco e Fronte Polisario sono stati in guerra fra il 1975 e il 1991, quando è stato deciso un cessate il fuoco, ma lo status giuridico dell’area, per lo più desertica, rimane irrisolto. Dal novembre 2020, poi, le truppe marocchine hanno  con il Fronte Polisario.Il primo bar spagnolo dopo la frontiera col Marocco a Ceuta (foto Il Post)Il Marocco definì l’accoglienza concessa a Ghali dalla Spagna come un atto ostile e colse l’occasione per ribadire la sua contrarietà alla posizione ufficiale dei governi spagnoli sul Sahara Occidentale negli ultimi decenni. La Spagna, che era stata potenza coloniale nell’area, si era sempre detta totalmente neutrale. A maggio 2021 per rappresaglia il governo marocchino diminuì i controlli alle frontiere con le due exclavi, provocando ingressi di massa di migranti subsahariani, sia a Melilla . Le due città si trovarono improvvisamente in enormi difficoltà, con circa 10.000 ingressi in pochi giorni: Sánchez andò a Ceuta e mobilitò l’esercito per gestire la situazione.La crisi del maggio 2021 a Ceuta. (AP Photo/Javier Fergo)Intanto le frontiere per il traffico legale di persone, che erano state chiuse per questioni sanitarie durante le prime fasi della pandemia, non riaprirono. La dogana commerciale di Melilla, esistente sin dal 1958, era invece stata chiusa in precedenza, nell’agosto del 2018, con una decisione unilaterale sempre del Marocco, mai .A marzo 2022 è arrivata la svolta, resa possibile da una lettera ufficiale del primo ministro spagnolo Pedro Sánchez che indicava un  piuttosto netto sulla questione del Sahara Occidentale. Nella lettera infatti Sánchez accettava le posizioni marocchine definendo il piano del governo di Rabat del 2007 «la base più seria, credibile e realista per la risoluzione di questa disputa». Quel piano, presentato all’ONU e considerato inaccettabile dal Fronte Polisario, prevede la creazione di un governo autonomo nella regione, sullo stile di quello delle Comunità autonome spagnole, ma sotto la sovranità territoriale del Marocco.A quella lettera seguì la visita di Sánchez in Marocco, e gli annunci dell’organizzazione di un vertice bilaterale ufficiale (quello appena concluso) e di una prossima «piena normalizzazione» della circolazione di persone e merci.La normalizzazione dei rapporti fra i due paesi avrà effetti consistenti sulle due città spagnole. La riapertura delle dogane avverrà, secondo quanto affermato dal ministro degli Esteri spagnolo José Manuel Albares, «in modo ordinato e progressivo»: nei primi tempi dovrebbe riguardare, dalla Spagna al Marocco, il passaggio di pesce e probabilmente frutta e verdura, mentre non è ancora chiaro quali merci, e con quali tassazioni, potranno essere vendute nell’altra direzione. Quando il commercio da quelle parti era una sorta di contrabbando tollerato, i marocchini acquistavano nelle exclavi soprattutto quei prodotti che lì non sono tassati, come nei duty-free: alcol, profumi, prodotti per l’igiene, cellulari e qualche altro prodotto tecnologico. Passando per le dogane, difficilmente le tasse potranno restare a zero.La frontiera a Ceuta (foto Il Post)Il governo spagnolo ha ribadito di voler mettere fine alla politica del “commercio informale” e alle cosiddette “valanghe” delle , la pratica per cui un gruppo consistente di donne si radunava con i propri carichi vicino alle barriere, arrivando a superare eventuali blocchi grazie alla forza della calca: erano pratiche pericolose, che in passato hanno causato anche incidenti e morti.I commercianti di Ceuta per ora hanno mostrato una certa diffidenza: temono che i dazi doganali rendano il pesce e in generale le merci provenienti dal Marocco, più economiche in origine, poco competitive rispetto a quelle provenienti dalla Spagna. I transfrontalieri marocchini invece vorrebbero una riapertura delle frontiere per il traffico regionale che superasse la necessità dei visti. Prima della crisi fra i due paesi, i residenti delle province limitrofe alle exclavi potevano superare la frontiera liberamente, e lo facevano con costanza non solo per commerciare, ma anche per lavorare a Ceuta e Melilla.Per decenni i lavori meno qualificati e più umili sono stati svolti quasi interamente dai marocchini che, almeno sulla carta, si trasferivano giornalmente dalle province vicine a Ceuta e Melilla per poi tornare in Marocco la sera. I governi locali sembrano poco inclini a rendere di nuovo possibile questa pratica: da una parte è difficile controllare che i transfrontalieri non diventino residenti illegali nel territorio spagnolo, dall’altra l’assenza di una concorrenza di manodopera a basso prezzo può favorire l’occupazione nelle due città spagnole, da sempre un punto dolente. Da anni gli impieghi pubblici e i contratti temporanei forniti in modo più o meno assistenziale dalle amministrazioni locali sono la prima, se non l’unica, fonte di lavoro nelle zone.In questi due anni di chiusura delle frontiere varie associazioni che operano nei quartieri più depressi di Ceuta e Melilla hanno segnalato un maggiore interesse da parte dei giovani a partecipare a corsi di formazione professionale di base: il mercato interno ha mostrato di avere bisogno di manodopera e artigiani per far fronte ai mancati ingressi dal Marocco.Nulla invece dovrebbe cambiare per quel che riguarda l’altro grande tema legato alle frontiere, il transito dei migranti. Già da aprile, cioè dal ristabilimento dei pieni rapporti diplomatici, è diminuito il numero dei transiti via terra fra il Marocco e le exclavi spagnole: è l’unica via migratoria verso la Spagna che mostra questa tendenza. Le due exclavi sono circondate da un’alta barriera, la , implementata negli anni per evitare proprio i passaggi clandestini. La  è alta fino a sei metri e prevede due diverse recinzioni: in mezzo ci passa una strada, a uso esclusivo di polizia, Guardia Civil (corrispondente dei nostri Carabinieri) ed esercito spagnolo.La barriere arrivano sul mare, lungo i moli (foto Il Post)Nella maggior parte dei casi la  è sufficiente per scoraggiare i tentativi di superamento, in altri il governo spagnolo pratica le criticate e illegali “”, un particolare sistema di respingimenti rapidi che ha consentito alle autorità di espellere i migranti arrivati a Ceuta e Melilla senza prenderne le generalità e senza consentire loro di fare richiesta di asilo o altri tipi di protezione.Gli attraversamenti irregolari sono costanti ma molto limitati (circa un migliaio nel 2022): di solito a Ceuta vengono tentati a nuoto o camminando nell’acqua bassa attorno ai moli e aggirando le barriere. Non sono pratiche prive di rischi: nel 2022 sono stati 25 i morti accertati, ma altri cadaveri potrebbero non essere stati recuperati. A Melilla invece lo scorso 24 giugno sono stati  in un tentativo di superamento collettivo della  da parte di un migliaio di persone.Lo scavalcamento collettivo di giugno a Melilla (AP Photo/Javier Bernardo)I migranti che riescono a entrare a Ceuta e Melilla e non vengono respinti attendono l’esito della propria richiesta di asilo in strutture spesso lontane dai centri cittadini, chiamate CETI (Centro di permanenza temporanea per immigrati): sono liberi di muoversi all’interno del territorio di Ceuta e Melilla, è previsto solo un rientro serale. La gestione di questi flussi, per quanto di bassa intensità, è stato un altro oggetto di discussione nel vertice ispano-marocchino: il governo socialista di Pedro Sánchez in questi anni ha incrementato, con più fondi stanziati per le forze di polizia, il controllo delle frontiere spagnole.",
        "ranked": 24,
        "placed": "Abroad",
        "epoch": 1675819806.889191,
        "language": "IT",
        "source": "ilPost"
    },
    {
        "title": "Il partito del presidente ucraino Volodymyr Zelensky ha detto che il ministro della Difesa, Oleksii Reznikov, verrà rimosso dal suo incarico ",
        "date_raw": "February 06, 2023",
        "date": "2023-02-06",
        "url": "https://www.ilpost.it/mondo/",
        "news_url": "https://www.ilpost.it/2023/02/06/ucraina-rimozione-incarico-ministro-difesa-oleksii-reznikov/",
        "subtitle": " ",
        "content": "Domenica Davyd Arakhamia, uno dei leader del partito del presidente ucraino Volodymyr Zelensky, ha fatto sapere che il ministro della Difesa Oleksii Reznikov verrà rimosso dal suo incarico. Il suo posto verrà preso da Kyrylo Budanov, l’attuale capo dell’intelligence militare. Arakhamia non ha dato motivazioni sulla decisione. Nelle ultime settimane si erano dimessi molti importanti membri del governo ucraino a causa di accuse di corruzione, una delle quali aveva riguardato proprio il ministero della Difesa.Le accuse riguardavano il vice ministro della Difesa, Vyacheslav Shapovalov, accusato di aver pagato cifre eccessive per le forniture di cibo destinate all’esercito: Reznikov non è al momento accusato di nulla e Arakhamia non ha legato la sua rimozione dall’incarico agli scandali in corso. Ha anche fatto sapere che Reznikov verrà assegnato a un nuovo ministero, senza specificare quale: Reznikov ha detto però in un’ che non accetterà l’incarico perché non corrisponde alle sue competenze. ",
        "ranked": 15,
        "placed": "Abroad",
        "epoch": 1675819806.897915,
        "language": "IT",
        "source": "ilPost"
    },
    {
        "title": "La roccia disabitata che fa litigare quattro nazioni",
        "date_raw": "February 05, 2023",
        "date": "2023-02-05",
        "url": "https://www.ilpost.it/mondo/",
        "news_url": "https://www.ilpost.it/2023/02/05/rockall-scozia-irlanda/",
        "subtitle": " Si chiama Rockall ed è in sostanza uno sperone in mezzo all'oceano, ma Scozia, Irlanda, Danimarca e Islanda hanno ragioni per contenderselo\t",
        "content": "Nel nord dell’oceano Atlantico c’è uno sperone roccioso che fa litigare da tempo Scozia e Irlanda, nonostante sia deserto, inadatto a essere abitato e di dimensioni molto ridotte: si chiama Rockall e torna periodicamente al centro dell’attenzione sulla stampa locale non solo perché attira avventori con obiettivi diversi, ma soprattutto per ragioni legate ai diritti di pesca. Per via delle sue vicende, Rockall è diventato uno dei simboli della rivalità tra Scozia e Irlanda, ma diversi altri paesi sono coinvolti nella disputa.Lo sperone di  è lungo circa 25 metri, è largo 22 e ha un’elevazione di 17 metri sul livello del mare: più o meno come un campo da basket circondato dal mare. Si trova 370 chilometri a ovest dell’arcipelago scozzese delle Ebridi esterne e a 420 chilometri a nord della contea di Donegal, nel nord dell’Irlanda. Non ospita piante né arbusti, ci passano solo poche specie di uccelli migratori e per via della sua limitatissima superficie occupabile non è un posto dove potersi stabilire: a parte una serie di naufragi, fu raggiunto per la prima volta nel 1810 dai britannici. Oggi nelle acque intorno allo sperone si pescano grandi quantità di merluzzo, rane pescatrici e calamari, ma oltre a quelli ci sono anche giacimenti di petrolio e gas naturale che interessano a vari paesi.Il Regno Unito  Rockall come parte del proprio territorio dal 1955 e lo ha incorporato come parte della Scozia nel 1972. Né l’Irlanda né altri paesi però riconoscono l’annessione, motivo per cui da tempo sono in corso dispute e discussioni rispetto alla competenza del territorio, soprattutto per quanto riguarda i diritti di pesca e la possibilità di esplorare le risorse naturali.La Convenzione delle Nazioni Unite sul diritto del mare () stabilisce che le rocce su cui non è possibile abitare o sostenersi in maniera autonoma, come Rockall, non possano avere una propria zona economica esclusiva, ovvero la porzione di mare che si estende dalla costa fino a un massimo di 370 chilometri e sulla quale uno stato esercita una forma di sovranità, per esempio per lo sfruttamento della pesca. Il Regno Unito ritiene in ogni caso che Rockall faccia parte della propria zona economica esclusiva, visto che il territorio a lui più vicino è quello dell’isola scozzese di Soay, nell’arcipelago di Saint Kilda, circa 300 chilometri più a est: ritiene perciò di avere il diritto esclusivo di pesca a Rockall nella porzione di mare che arriva fino a 22 chilometri dalla costa, come prevedono le leggi internazionali (le cosiddette acque territoriali). Nel 2014 Regno Unito e Irlanda avevano pubblicato i confini aggiornati delle rispettive , che includevano Rockall nel territorio di competenza britannico. Tuttavia le discussioni sono continuate, e coinvolgono anche altre nazioni.Mentre l’Irlanda sostiene che Rockall non possa essere riconosciuto come parte di alcuno stato, l’ ne rivendica l’appartenenza: pur trovandosi 700 chilometri più a nord, sostiene che lo sperone si trovi sulla propria piattaforma continentale (cioè la parte sommersa di un continente che termina nel punto in cui la pendenza del fondale aumenta in maniera significativa). Per lo stesso motivo rivendica il possesso di Rockall anche la , secondo cui farebbe parte della piattaforma continentale che comprende l’arcipelago danese delle isole Fær Øer, a nord della Scozia.Alcuni attivisti di Greenpeace su Rockall nel 1997 (Greenpeace/ ANSA)Le  più forti ci sono state nel giugno del 2019, quando la ministra scozzese per la Cultura, il Turismo e gli Esteri Fiona Hyslop aveva minacciato di far allontanare dalle acque attorno a Rockall alcune navi da pesca irlandesi. Dal canto suo, il governo irlandese aveva contestato di nuovo le rivendicazioni della Scozia, e l’associazione di pescatori della contea irlandese del Donegal aveva detto che le sue navi avrebbero continuato a pescare nell’area attorno allo sperone, come avevano sempre fatto. Si è parlato ancora della questione nel gennaio del 2021, quando una nave da pesca irlandese era stata in effetti  da una nave del governo scozzese per impedirle di pescare in quelle che la Scozia ritiene le proprie acque territoriali.Nel tempo Rockall è diventato una specie di simbolo di una più ampia rivalità tra Scozia e Irlanda. Nel 1985 Tom McClean, veterano dello Special Air Service, una divisione dell’esercito britannico, salì sullo sperone e ci rimase per 40 giorni per rivendicarlo come possedimento britannico. Nel 1992 Phillip e Fergus Gribbon, due fratelli irlandesi, pianificarono di  per rimuovere la targa con cui nel 1955 gli inglesi lo avevano rivendicato come loro territorio e piantarci la bandiera irlandese (alla fine non ci andarono). Prima ancora invece il gruppo folk irlandese Wolfe Tones aveva dedicato a Rockall una canzone piuttosto esplicita, in cui tra le altre cose diceva che lo sperone non sarebbe «mai finito nelle mani avide della [Gran] Bretagna».Rockall è stato anche meta di alcuni radioamatori che l’hanno occupata brevemente in varie occasioni e di un gruppo di attivisti di Greenpeace che nel 1997 ci rimase per 42 giorni in segno di protesta contro le attività di esplorazione petrolifera.Nel luglio del 2014 invece lo scozzese Nick Hancock ci restò  puntando a superare il record di McClean, con lo scopo di raccogliere fondi per un’organizzazione benefica. Raccontò di aver passato il tempo leggendo molti libri, di aver cominciato a parlare con gli uccelli che si posavano sullo sperone e di aver osservato varie navi da pesca e due balenottere minori. Fu però costretto a rientrare prima dei 60 giorni che aveva previsto perché una tempesta aveva portato via parte dei rifornimenti che aveva portato con sé.Great aerial photo of me & the  on  in support of  taken by  using a kite! — Nick Hancock FRGS (@RockallNick) Nell’estate del 2020 un gruppo di alcune persone ha partecipato al  di Rockall, avvicinandocisi prima in nave e poi con un gommone, tra onde alte fino a 6 metri e venti particolarmente forti.Lo scorso giugno, in occasione dei  della regina Elisabetta II, un gruppo di persone  di raggiungere lo sperone e restarci per due giorni con l’obiettivo di raccogliere un milione di sterline per un ospedale pediatrico e un’associazione benefica. La spedizione fu cancellata a causa dell’aumento globale dei costi del carburante. Cam Cameron, il leader del gruppo, aveva fatto sapere che la spedizione sarebbe stata rimandata al 2023. ",
        "ranked": 22,
        "placed": "Abroad",
        "epoch": 1675819806.9080136,
        "language": "IT",
        "source": "ilPost"
    },
    {
        "title": "La Guida suprema dell’Iran Ali Khamenei ha graziato «decine di migliaia» di persone detenute",
        "date_raw": "February 05, 2023",
        "date": "2023-02-05",
        "url": "https://www.ilpost.it/mondo/",
        "news_url": "https://www.ilpost.it/2023/02/05/ali-khamenei-graziato-prigionieri-irna/",
        "subtitle": " ",
        "content": "La Guida suprema dell’Iran Ali Khamenei, la più importante figura politica e religiosa del paese, ha graziato «decine di migliaia» di persone detenute, tra cui alcune di quelle arrestate nelle recenti proteste contro il governo. Lo ha comunicato l’agenzia di stampa statale iraniana .L’articolo 110 della Costituzione iraniana dà alla Guida suprema del paese l’autorità di concedere la grazia dietro raccomandazione della magistratura: il capo del sistema giudiziario iraniano Gholamhossein Mohseni-Ejei ha chiesto a Khamenei di farlo perché da quando la frequenza e la partecipazione alle proteste è diminuita «un gran numero di persone, specialmente giovani» che vi avevano preso parte ora «rimpiangerebbero le loro azioni». Le manifestazioni contro il governo si sono diradate da quando sono cominciate le uccisioni di alcuni dei manifestanti condannati a morte.La grazia concessa da Khamenei, secondo quanto riferito dai media statali iraniani, prevede una serie di condizioni. Innanzitutto non è stata concessa a nessun prigioniero che abbia una doppia nazionalità: le autorità iraniane hanno infatti descritto le proteste come sommosse sostenute da paesi stranieri. In secondo luogo per ottenere la grazia le persone detenute dovranno giurare in forma scritta di «rimpiangere» ciò che hanno fatto, ha detto il vicecapo del sistema giudiziario Sadeq Rahimi.Infine non sarà concessa grazia alle persone accusate di alcuni reati, tra cui alcuni per cui è prevista la pena di morte. Secondo l’organizzazione per la difesa dei diritti umani Iran Human Rights, che ha sede in Norvegia, ci sono almeno 100 persone detenute che rischiano di essere condannate a morte per aver partecipato alle proteste e sono state private del diritto di parlare con un proprio legale e del diritto a un giusto processo.Quattro persone   dopo essere state condannate a morte per reati legati alla proteste.Le proteste sono le più estese dalla Rivoluzione del 1979, quella che trasformò l’Iran in una Repubblica Islamica e di cui in questo periodo dell’anno ricorre l’anniversario. Erano iniziate tre mesi fa dopo la morte in carcere di , una giovane donna arrestata a Teheran perché non indossava in maniera corretta il velo: nel giro di poco tempo si sono trasformate in una più generale rivolta contro il regime, allargandosi ad altre città. Secondo , l’agenzia di stampa delle organizzazioni attiviste per i diritti, sono circa 20mila in totale le persone arrestate per le proteste.",
        "ranked": 20,
        "placed": "Abroad",
        "epoch": 1675819806.9172516,
        "language": "IT",
        "source": "ilPost"
    },
    {
        "title": "Tutte le conseguenze della storia del pallone spia cinese",
        "date_raw": "February 06, 2023",
        "date": "2023-02-06",
        "url": "https://www.ilpost.it/mondo/",
        "news_url": "https://www.ilpost.it/2023/02/06/pallone-cina-stati-uniti-rapporti/",
        "subtitle": " Sui rapporti tra Cina e Stati Uniti e sui governi di entrambi i paesi, costretti a esprimersi in pubblico su questioni solitamente riservate\t",
        "content": "Gli Stati Uniti stanno cercando i resti del pallone aerostatico cinese che  sabato sera al largo delle costa orientale americana e che secondo il dipartimento della Difesa era stato usato dalla Cina . L’abbattimento del pallone sta provocando nuove grosse polemiche tra Cina e Stati Uniti, e ha bloccato sul nascere un tentativo di distensione e dialogo che i due paesi stavano cercando di avviare proprio in queste settimane.La Cina ha reagito molto duramente all’abbattimento del suo pallone aerostatico. Fin da venerdì scorso, il governo cinese aveva sostenuto che il pallone che aveva viaggiato per vari giorni sullo spazio aereo degli Stati Uniti non era un «pallone spia», ma un pallone con funzioni di tipo civile che aveva deviato dalla sua rotta ed era finito per errore sugli Stati Uniti. Dopo l’abbattimento, il ministero degli Esteri cinese ha detto che «l’uso della forza da parte degli Stati Uniti è una chiara reazione eccessiva e una seria violazione delle pratiche internazionali». Ma poco prima era stato il dipartimento di Stato americano ad accusare la Cina di aver compiuto una «evidente violazione della sovranità americana» facendo volare un pallone spia sul suo territorio.Ovviamente è ben noto che Cina e Stati Uniti si spiano a vicenda e cercano di approfittare di ogni occasione per ottenere informazioni l’uno dall’altro. Ma la vicenda del pallone è sotto molti punti di vista speciale perché è avvenuta in pubblico e ha avuto conseguenze imbarazzanti per entrambi i paesi, che hanno dovuto pensare a gestire sia i rapporti diplomatici sia la reazione della propria opinione pubblica interna.La conseguenza più immediata è stata che venerdì il segretario di Stato americano, Antony Blinken, ha deciso di  un’importante visita in Cina che era prevista per domenica. La visita di Blinken sarebbe stata la prima di un segretario di Stato americano in Cina dal 2018, ed era stata considerata da molti osservatori come un tentativo di ristabilire almeno in parte relazioni di buon livello tra i due paesi, dopo anni di guerra commerciale e di rapporti estremamente conflittuali.La vicenda del pallone aerostatico cinese ha distrutto questo inizio di dialogo, e ci vorrà del tempo prima che i due paesi si riavvicinino.Non è del tutto chiaro perché la Cina abbia inviato sugli Stati Uniti un pallone spia proprio negli scorsi giorni, alla vigilia dell’importante viaggio di Blinken, correndo il rischio di provocare gli Stati Uniti (cosa che poi è effettivamente successa). Non è chiaro soprattutto considerato il fatto che il regime cinese nelle scorse settimane, in concomitanza con , aveva avviato tutta una serie di operazioni diplomatiche per mostrarsi più aperta con i suoi partner commerciali, compresi gli Stati Uniti.Il lancio del pallone ha provocato anche conseguenze interne ai due paesi. Negli Stati Uniti, il presidente Joe Biden è stato duramente criticato dall’opposizione Repubblicana per essersi dimostrato debole nei confronti della Cina, e non aver fatto esplodere il pallone aerostatico prima che entrasse nello spazio aereo americano. Alcuni Repubblicani particolarmente agguerriti, come il senatore , hanno sfruttato la vicenda in maniera creativa: Vance per esempio si è fatto fotografare con un’arma di grosso calibro mentre scruta il cielo.— J.D. Vance (@JDVance1) Alla fine, la polemica ha raggiunto un tale livello che il governo americano è stato costretto a  che durante la presidenza del Repubblicano Donald Trump almeno tre palloni spia cinesi avevano transitato nello spazio aereo americano, e Trump non si era curato di abbatterli.In Cina la dura reazione mostrata dopo l’abbattimento del pallone è stata probabilmente influenzata dalla parte più nazionalista del regime. Potrebbe essere piuttosto dannosa per il presidente Xi Jinping, che si trova coinvolto in una disputa di spionaggio internazionale proprio mentre la Cina cercava di riguadagnarsi la fiducia dei suoi principali partner commerciali.",
        "ranked": 14,
        "placed": "Abroad",
        "epoch": 1675819806.9286757,
        "language": "IT",
        "source": "ilPost"
    },
    {
        "title": "Il terremoto al confine tra Turchia e Siria",
        "date_raw": "February 06, 2023",
        "date": "2023-02-06",
        "url": "https://www.ilpost.it/mondo/",
        "news_url": "https://www.ilpost.it/2023/02/06/terremoto-confine-siria-turchia/",
        "subtitle": " È avvenuto nella notte tra domenica e lunedì: sono morte migliaia di persone e ci sono migliaia di feriti e dispersi\t",
        "content": "Nella notte tra domenica e lunedì c’è stato un forte terremoto, di magnitudo 7.8, tra il sud della Turchia e il nord della Siria. Sono morte almeno 4.300 persone: è una stima ancora provvisoria, dal momento che ci sono migliaia di feriti e dispersi sotto le macerie. Dopo il primo terremoto ci sono state numerose repliche (cioè successivi eventi sismici, di entità inferiore al primo): una è stata particolarmente forte, di magnitudo 7.5, ed è avvenuta intorno alle 11:30 italiane (le 13:30 in Turchia), aggravando ulteriormente i danni. Sono crollati migliaia di edifici in decine di città.L’epicentro del primo terremoto è stato poco a nord della città di Gaziantep, nella Turchia meridionale, a circa 90 chilometri dal confine siriano. Le città colpite e in cui sono crollati edifici sono comprese in un’area vasta, che va dalle città siriane di Aleppo e Hama, a nord-ovest del paese, fino alla turca Diyarbakir, oltre 330 chilometri a nord-est. Il terremoto è stato sentito anche a Cipro, in Libano e in Israele.Diversi paesi hanno offerto aiuti a Turchia e Siria: il presidente turco Recep Tayyip Erdogan ha detto di aver ricevuto offerte di sostegno da 45 paesi. L’Unione Europea in particolare ha inviato squadre di soccorso in Turchia attraverso il “meccanismo dell’Unione Europea per la protezione civile”, uno strumento nato nel 2001 che si attiva per le emergenze. Secondo Erdogan per la Turchia è il peggior disastro dal 1939, quando un terremoto causò la morte di 33mila persone nell’est del paese.Tra le altre cose, il terremoto aveva anche portato la Protezione Civile italiana a emettere  per un possibile maremoto sulle coste di Sicilia, Calabria e Puglia. Nelle stesse zone, a partire dalle 6 e 30 di lunedì mattina, Trenitalia aveva interrotto la circolazione ferroviaria, a scopo cautelativo. L’allarme è poi stato , e la circolazione ferroviaria è ripresa.La zona della Siria colpita dal terremoto, a nord, è controllata in parte dai ribelli che resistono al regime del presidente Bashar al Assad: a causa della guerra civile è abitata da circa 4 milioni di persone sfollate da altre parti del paese per sfuggire al regime, che vivono spesso in case fatiscenti e particolarmente precarie, dove l’assistenza sanitaria è molto carente.Da queste zone è anche più difficile ottenere informazioni ufficiali: finora sono state dichiarate morte diverse centinaia di persone dai , un’organizzazione di volontari di difesa civile che opera nelle parti della Siria sotto il controllo dei ribelli, e che in queste ore ha svolto la maggior parte delle operazioni di soccorso. Nelle zone siriane controllate dal governo di Assad invece le comunicazioni sono arrivate in via ufficiale dal ministro della Salute: in tutto in Siria sono stati dichiarati oltre 1.400 morti e migliaia di feriti.In Turchia l’agenzia nazionale per le emergenze ha dichiarato oltre 2.900 morti e migliaia di persone ferite. È stato anche stimato che siano crollati circa 3.500 edifici. Il vicepresidente, Fuat Oktay, ha annunciato la chiusura delle scuole in tutta la zona colpita per almeno una settimana. Sono stati sospesi i voli da e per l’aeroporto della provincia di Hatay, che si trova tra le città di Antiochia e Alessandretta, e per quelli di Adana e Gaziantep.Tra le persone disperse in Turchia c’era anche il calciatore ghanese Christian Atsu, dell’Hatayspor, che ha giocato in diverse importanti squadre europee: è stato ritrovato ferito tra le macerie e portato in ospedale.La Turchia è una delle zone sismiche più attive al mondo a causa della sua posizione, perché si trova in corrispondenza di diverse faglie, cioè le zone in cui parti della crosta terrestre si sfregano tra loro causando i terremoti: l’agenzia statale per le emergenze ne ha registrati più di 22mila solo nel 2022. Prima di questo, il terremoto più grave nella storia recente del paese fu quello che colpì nel 1999 la città di Izmit, vicino a Istanbul, in cui morirono oltre 17mila persone: in quel caso la magnitudo fu di 7.6. ",
        "ranked": 13,
        "placed": "Abroad",
        "epoch": 1675819806.949816,
        "language": "IT",
        "source": "ilPost"
    },
    {
        "title": "Almeno cinque palestinesi sono stati uccisi in un’operazione israeliana in un campo profughi di Gerico, in Cisgiordania ",
        "date_raw": "February 06, 2023",
        "date": "2023-02-06",
        "url": "https://www.ilpost.it/mondo/",
        "news_url": "https://www.ilpost.it/2023/02/06/gericho-campo-profughi-cinque-persone-uccise-operazione-israele/",
        "subtitle": " ",
        "content": "Lunedì l’esercito israeliano ha ucciso almeno cinque palestinesi durante un’operazione militare compiuta nel campo profughi Aqabet Jabr di Gerico, nel centro della Cisgiordania (Israele sostiene di avere ucciso sette persone, il governatore di Gerico ha confermato cinque morti). Israele  che tutte le persone uccise fossero armate: che alcune appartenessero ad Hamas, il gruppo radicale che controlla la Striscia di Gaza, e che fossero state coinvolte in un attacco armato compiuto qualche giorno fa contro l’esercito israeliano (nell’attacco non c’erano stati morti). L’esercito israeliano ha detto di avere arrestato durante l’operazione Shaker Amara, uno dei leader di Hamas.Sono  che tra israeliani e palestinesi ci sono continui attacchi e violenze come non se ne vedevano da parecchio tempo. Le tensioni sono aumentate soprattutto dopo l’insediamento del nuovo governo israeliano di Benjamin Netanyahu, , in cui diversi ministeri e ruoli importanti sono stati affidati a politici molto discussi per le loro posizioni di aperta ostilità nei confronti dei palestinesi.",
        "ranked": 12,
        "placed": "Abroad",
        "epoch": 1675819806.9594831,
        "language": "IT",
        "source": "ilPost"
    },
    {
        "title": "In Svezia stanno spostando una città",
        "date_raw": "February 06, 2023",
        "date": "2023-02-06",
        "url": "https://www.ilpost.it/mondo/",
        "news_url": "https://www.ilpost.it/2023/02/06/kiruna-svezia-miniera/",
        "subtitle": " Da qualche mese il centro storico di Kiruna è in un posto diverso, perché bisogna fare spazio a un'enorme miniera\t",
        "content": "Kiruna è una cittadina del nord della Svezia, nella provincia della Lapponia, ed è vicina alla miniera di ferro più grande del mondo. Proprio a causa dei rischi geologici collegati all’espansione della miniera, nel 2004 la società statale che la gestisce (la LKAB) propose di spostare il centro della città di qualche chilometro più a est per permettere di proseguire gli scavi senza mettere a rischio la popolazione: da qualche anno così è in corso un piano che prevede di “traslocare” fisicamente migliaia di abitazioni ed edifici esistenti per ricollocarli in un nuovo centro città.Quello di Kiruna non è l’unico caso in cui case o  sono stati sollevati e spostati altrove oppure smontati e poi ricomposti. È però un progetto molto ambizioso, che alcuni considerano   a essere stato avviato in tempi recenti: per gli abitanti del luogo è una buona opportunità, che però porta anche vari problemi. si trova circa 200 chilometri a nord del circolo polare artico, in un’area in cui d’inverno le temperature scendono di frequente sotto i -20 °C. Ci vivono circa 18mila persone, due terzi delle quali lavorano nella miniera, da cui si ricava l’80 per cento del ferro estratto in Europa. La città fu fondata nel 1900, due anni dopo l’apertura della miniera: grazie alla costruzione di una ferrovia che attraversava alcune delle aree più impraticabili della Svezia e collegava la zona con alcuni dei porti più importanti del nord di Svezia e Norvegia, in pochi anni arrivarono a migliaia per viverci e lavorarci.Il giacimento di Kiruna ha la forma di un disco inclinato e si spinge diversi chilometri sotto il centro abitato. Le prime case per gli operai e i dirigenti furono costruite a distanza di sicurezza dalla miniera, di modo che gli scavi non interferissero con la vita della comunità e viceversa. Già negli anni Settanta, con la progressiva espansione della miniera sia in superficie che in profondità, vari quartieri marginali di Kiruna furono sgomberati, recintati e inglobati nel sito. In previsione di nuovi scavi e della costruzione di altri tunnel sotterranei, nei primi anni Duemila la LKAB decise in accordo con l’amministrazione municipale di spostare tre chilometri più a est la parte antica della città, quella più vicina alla miniera.Nel tempo infatti hanno cominciato a comparire crepe negli edifici, ma soprattutto si sono create fratture e smottamenti nel terreno che  di far sprofondare le costruzioni, o comunque di causare gravi danni strutturali.Il piano per spostare il centro di Kiruna fu avviato nel 2007, e nel 2014 cominciarono a essere spostate le prime case del vecchio centro, dove buona parte degli edifici è stata svuotata in attesa della ricollocazione. Il progetto riguarda in totale circa 3mila edifici, il 65 per cento di quelli della città. Tra questi ci sono case storiche, scuole, negozi ed edifici pubblici: in base a come sono stati costruiti, alcuni possono essere sollevati e trasportati nel nuovo centro con appositi camion, mentre altri devono essere smontati con cura e poi ricostruiti. Altri invece verranno demoliti e ricostruiti da zero.Tra gli edifici che saranno spostati c’è anche , che fu consacrata nel 1912 ed è considerata una delle più belle di tutta la Svezia. Si prevede che l’edificio sarà spostato nel 2026 vicino al cimitero, sempre tre chilometri a est rispetto alla sua posizione attuale. Lo spostamento del centro di Kiruna riguarderà in totale 6mila residenti.La chiesa di Kiruna (Arild Vågen, )Oltre alle comprensibili difficoltà logistiche, la parte difficile nel dover spostare una città è «conservare il senso di appartenenza, la storia e l’anima della comunità»,  al sito specializzato  Alexandra Hagen, amministratrice delegata di White Arkitekter, lo studio di architettura che ha vinto il concorso per progettare la nuova città. Negli anni la città si era sviluppata senza un vero e proprio centro, senza una piazza, vie per lo shopping e posti di ritrovo, che nel nuovo progetto sono invece stati pensati tutti vicini, in uno spazio piuttosto ridotto, facilmente raggiungibili a piedi. Il primo edificio del nuovo centro città a essere stato inaugurato, nel settembre del 2022, è stato il municipio, davanti al quale è stata posizionata la torre dell’orologio che sorgeva sulla sommità di quello vecchio. Davanti al municipio ci sarà una piazza con un hotel, un centro culturale, negozi e alcuni edifici nuovi, accanto ai quali verranno sistemati quelli che vengono mano mano trasferiti.Si prevede che per spostare tutti gli edifici ci vorranno almeno altri vent’anni, ma se la miniera dovesse espandersi ulteriormente . La spesa per i lavori è stata stimata attorno ai 3 miliardi di euro, finanziati in parte da LKAB.Lo spostamento di Kiruna è necessario per continuare a garantire un posto in cui vivere alle persone che lavorano alla miniera, che è la principale attività economica della zona, assieme al turismo (un settore in crescita, legato anche alla presenza di un vicino “”, che attira ogni anno decine di migliaia di visitatori). Secondo Eva Ekelund, che si occupa della gestione del territorio nella municipalità di Kiruna, il fatto di dover spostare il centro città è anche « per ricostruirlo in maniera più sostenibile», dagli impianti fognari a quelli per il riscaldamento.Come ha raccontato ad  il sindaco della città, Gunnar Selberg, i residenti però si trovano ancora «un po’ divisi tra due città», e continuano a essere legati agli edifici del vecchio centro. Le preoccupazioni comunque non sono solo queste.Uno dei problemi riguarda il costo degli affitti delle case acquistate a suo tempo dalla LKAB, che si prevede aumenterà gradualmente fino al 25 per cento in più. Inoltre hanno cominciato a comparire crepe nella scuola più grande della città, e si teme che possa avere problemi anche l’ospedale, prima che quello nuovo venga completato.Una casa risalente ai primi anni del Novecento viene spostata nel settembre del 2022 (foto tratta dal  del comune di Kiruna)Ci sono poi dubbi e pareri contrastanti strettamente legati allo sfruttamento minerario e al futuro dell’economia della zona.All’inizio del 2023 la LKAB ha annunciato di aver scoperto proprio vicino a Kiruna quello che si ritiene essere il  più grande d’Europa. L’amministratore delegato dell’azienda, Jan Moström, ha definito la scoperta «una buona notizia sia per l’Europa che per il clima», riferendosi al fatto che i minerali rari sono  e per fare moltissime cose, dalle batterie delle automobili elettriche a quelle di smartphone e computer. Come ha osservato la vice prima ministra svedese Ebba Busch, che ha la delega per l’ambiente e le imprese, sfruttare i minerali rari trovati in Svezia sarebbe infatti un’opportunità per dipendere meno dalla Cina, che è il principale produttore a livello globale.Questo però fa presupporre una nuova espansione delle attività di estrazione nella zona, che viene contestata soprattutto da parte dei sami, cioè la popolazione autoctona che vive da millenni in questa parte della Svezia. Già da tempo i sami segnalano come la crisi climatica e lo sviluppo delle infrastrutture nell’area abbiano  sulla biodiversità del territorio, ma anche sull’allevamento e sulla sopravvivenza delle renne, gli animali che allevano da secoli.La costruzione del municipio, nel 2017 (Arild Vågen, )Stefan Mikaelsson, vicepresidente del consiglio del parlamento sami – cioè l’organo di rappresentanza della popolazione autoctona in Svezia –, ha detto al  che negli ultimi decenni la frammentazione del territorio legata alla presenza della ferrovia e della miniera e allo spostamento di Kiruna ha ridotto le aree per il tradizionale pascolo delle renne. Per adeguarsi ai cambiamenti, nel tempo gli abitanti di due villaggi sami hanno dovuto cambiare il percorso per arrivare ai pascoli, e adesso potrebbe accadere lo stesso a un terzo. Parlando con , Mikaelsson ha inoltre osservato che lo sfruttamento incontrollato del territorio legato all’estrazione dei minerali può portare a una perdita di biodiversità che  anche per il resto del continente.Un pastore sami che ha parlato di recente con il giornale online  ha spiegato che negli ultimi 70 anni in alcune aree la crisi climatica e l’aumento delle temperature hanno fatto calare  la presenza dei licheni, i principali organismi di cui si nutrono le renne in inverno. Generalmente questi animali usano i propri zoccoli per cercare i licheni nella neve, ma con temperature più alte della norma la neve che prima era semi permanente si scioglie e poi si gela, formando uno strato di ghiaccio che le renne non riescono a rompere. Il disboscamento compiuto negli anni per fare spazio alle coltivazioni, le infrastrutture costruite per le miniere e il traffico di motoslitte o slitte trainate da cani per il turismo portano altre complicazioni per gli allevamenti, ha detto sempre il pastore. ",
        "ranked": 11,
        "placed": "Abroad",
        "epoch": 1675819806.9701247,
        "language": "IT",
        "source": "ilPost"
    },
    {
        "title": "Le foto dei danni causati dal terremoto in Turchia e Siria",
        "date_raw": "February 06, 2023",
        "date": "2023-02-06",
        "url": "https://www.ilpost.it/mondo/",
        "news_url": "https://www.ilpost.it/2023/02/06/le-foto-dei-danni-causati-dal-terremoto-in-turchia-e-siria/",
        "subtitle": " Mostrano edifici distrutti e persone estratte dalle macerie in decine di città ",
        "content": "Le foto del  tra la Turchia meridionale e la Siria settentrionale mostrano moltissimi edifici distrutti in diverse città, con soccorritori e sopravvissuti al lavoro per cercare le persone disperse sotto le macerie, in diversi casi con l’aiuto di escavatori. In alcune città turche, come Malatya, il terremoto è coinciso con una tempesta di neve che ha causato ulteriori disagi agli sfollati. L’epicentro del terremoto è stato poco a nord della città turca di Gaziantep, di circa 2 milioni di abitanti, che si trova a 90 chilometri dal confine siriano. È tra quelle che hanno subìto i danni maggiori, con decine di morti, moltissimi sfollati e quartieri quasi interamente distrutti, compresi alcuni con diversi grattacieli. È stato molto danneggiato anche il castello di Gaziantep, che fu costruito tra il secondo e il terzo secolo dopo Cristo dall’impero romano e che fu poi variamente rinnovato e ricostruito nei secoli successivi (oggi ospita un museo). Dalle foto e dai video che sono circolati online la struttura principale sembra rimasta intatta, ma i crolli e i danni sono .Le città nel sud-est della Turchia colpite in modo significativo dal terremoto sono almeno dieci, e ospitano in tutto circa 10 milioni di abitanti. Le scuole di tutta la zona sono state chiuse per almeno una settimana. A Diyarbakir è crollato tra gli altri il palazzo di un centro commerciale; nelle città di Malatya, Adana e Sanliurfa sono crollate alcune moschee con diverse persone al loro interno.L’aeroporto di Hatay, che si trova nell’omonima provincia tra le città di Antiochia e Alessandretta, è stato chiuso per un tempo ancora da stabilire: nella pista d’atterraggio infatti si sono sollevate ampie porzioni di terreno, rendendola impraticabile. Anche gli aeroporti di Adana e Gaziantep sono stati chiusi fino a ulteriore avviso.Ci sono stati danni anche alle infrastrutture energetiche turche, e in particolare ai gasdotti: sembra che siano alla base degli incendi nelle città colpite dal terremoto che sono stati condivisi in diversi video sui social network.",
        "ranked": 10,
        "placed": "Abroad",
        "epoch": 1675819806.9926102,
        "language": "IT",
        "source": "ilPost"
    },
    {
        "title": "Il vecchio metodo per evitare le frodi elettorali con l’inchiostro indelebile",
        "date_raw": "February 06, 2023",
        "date": "2023-02-06",
        "url": "https://www.ilpost.it/mondo/",
        "news_url": "https://www.ilpost.it/2023/02/06/inchiostro-dito-elezioni/",
        "subtitle": " In molti paesi si macchia il dito di chi ha già votato per evitare che lo faccia due volte, ma ci possono essere diversi problemi\t",
        "content": "Uno dei metodi usati nel mondo per autenticare i voti e impedire le frodi elettorali è macchiare il dito di chi vota con uno speciale inchiostro indelebile: in quel modo si rende la persona riconoscibile e le si impedisce di votare due volte. È un metodo usato da decenni in tantissimi paesi, che nel corso del tempo ha causato anche diversi problemi: c’è chi ne ha messo in dubbio la validità, magari per fini politici, ma anche chi ha sfruttato la riconoscibilità dovuta all’inchiostro per minacciare le persone spingendole a non votare.L’inchiostro elettorale indelebile è stato usato fin dagli anni Sessanta ed è ancora utilizzato in diversi paesi: normalmente viene usato come ulteriore garanzia assieme ad altre forme di verifica dell’identità degli elettori, come i documenti.Concretamente funziona così: una volta arrivato al seggio l’elettore viene invitato a immergere il proprio dito (l’indice, di solito il sinistro) in una boccetta di inchiostro, o in una spugna impregnata, oppure viene fatto sul dito un segno con un pennello o una penna. Molto spesso l’inchiostro è viola, altre volte è blu: a contatto con la pelle può cambiare colore e diventare nero o marrone. Di solito si fa in modo che l’inchiostro raggiunga anche la cuticola delle dita, cioè le pellicine intorno alle unghie, da cui è più difficile rimuoverlo.Un elettore intinge il proprio dito nell’inchiostro in un seggio elettorale in Iraq (AP Photo/Hadi Mizban)Nel corso del tempo l’inchiostro elettorale indelebile è stato usato da  paesi nel mondo. Molti di questi, asiatici ma anche , si sono riforniti in una delle più grosse aziende produttrici di inchiostro elettorale indelebile, la Mysore Paints, indiana e fondata nel  dal principe indiano Krishnaraja Wadiyar IV, che quando morì tre anni dopo era una delle persone più ricche del mondo.Attorno alla vendita di inchiostro elettorale indelebile c’è tutto un giro di affari: con la sola vendita di inchiostro usato alle elezioni indiane del 2019 la Mysore Paints ha guadagnato l’equivalente di circa 3 milioni di euro, con circa 2,6 milioni di boccette di inchiostro vendute in tutta l’India, dove votarono circa 900 milioni di persone.A rendere l’inchiostro elettorale indelebile è il nitrato d’argento, la stessa sostanza contenuta nelle matite utilizzare per votare nei seggi elettorali di altri paesi, tra cui l’Italia. Permette all’inchiostro di restare sulla pelle per circa un mese. Gli inchiostri usati per votare devono essere  e approvati da una serie di protocolli che ne assicurino l’idoneità per quel tipo di utilizzo. L’inchiostro elettorale è considerato un metodo efficace per evitare le frodi elettorali, al pari di  da altri paesi. Tuttavia c’è chi nel tempo ne ha messo in dubbio la validità, sostenendo per esempio che sia più facile del previsto rimuovere l’inchiostro dalle dita e quindi votare due volte. Su YouTube ci sono vari  che spiegano come farlo, consigliando per esempio di strofinare sulle dita il succo di limone, il sale o altre cose, a volte le più disparate.In alcuni paesi questo tipo di obiezione è stata usata per cercare di bloccare le elezioni o per contestarne il risultato. È successo alle elezioni presidenziali in Afghanistan nel 2004, dove quasi tutti i candidati che competevano con l’allora presidente Hamid Karzai (che poi vinse) annunciarono di voler boicottare le elezioni perché non si fidavano delle misure anti-frode: sostennero in particolare che l’inchiostro usato per segnare le dita degli elettori non fosse abbastanza indelebile.Un paese in cui furono contestati i risultati sulla base dell’inchiostro elettorale è la Malaysia. Alle elezioni politiche del 2013 venne introdotto per la prima volta nel paese il metodo di autenticazione dell’inchiostro (era da  che il parlamento discuteva di introdurre nuovi metodi per migliorare i metodi anti-frode alle elezioni): l’opposizione alla coalizione che aveva appena vinto le elezioni  i risultati definendoli non validi a causa di frodi elettorali, sostenendo anche in questo caso che l’inchiostro non fosse abbastanza indelebile.In altri casi il sistema dell’inchiostro elettorale è stato usato per controllare gli elettori, impedendo loro di votare. È successo in Perù, dove in occasione delle elezioni presidenziali del 1985 il gruppo terroristico Sendero Luminoso  ai civili di non votare, minacciando di tagliare le dita ai figli di chi aveva il dito macchiato di inchiostro. È successo anche in Afghanistan, dove negli anni passati i talebani hanno più volte minacciato gli elettori di tagliar loro le dita nel caso in cui avessero votato, sfruttando la riconoscibilità data dall’inchiostro. In alcuni casi .",
        "ranked": 9,
        "placed": "Abroad",
        "epoch": 1675819807.002607,
        "language": "IT",
        "source": "ilPost"
    },
    {
        "title": "I complicati soccorsi per il terremoto in Turchia e Siria",
        "date_raw": "February 07, 2023",
        "date": "2023-02-07",
        "url": "https://www.ilpost.it/mondo/",
        "news_url": "https://www.ilpost.it/2023/02/07/soccorsi-turchia-siria-terremoto/",
        "subtitle": " Sono morte oltre 7mila persone, moltissime sono ancora sotto le macerie e il freddo rende tutto più difficile\t",
        "content": "I soccorsi per il  che nella notte tra domenica e lunedì ha colpito il sud della Turchia e il nord della Siria, causando la morte di almeno 7mila persone, sono andati avanti durante tutta la notte successiva e per tutta la giornata di martedì. Fino ad ora sono state estratte dalle macerie migliaia di persone, molte ancora vive, per quanto in alcuni casi gravemente ferite. I feriti sono migliaia e gli ospedali delle zone colpite sono sovraccarichi. Moltissimi edifici sono crollati per intero, rendendo complessi i soccorsi anche con l’aiuto di escavatori.Dopo il primo terremoto, di magnitudo 7.8, ci sono state decine di repliche (cioè successivi eventi sismici, di entità inferiore al primo), che in alcuni casi sono state molto forti e hanno causato nuovi crolli e problemi per i soccorritori. Il presidente turco Recep Tayyip Erdogan ha annunciato tre mesi di stato di emergenza nelle dieci province turche più colpite.In tutta la zona la situazione è enormemente complicata dal freddo, sia per i soccorritori che soprattutto per i dispersi e gli sfollati, e si teme che molte persone ancora sotto le macerie possano morire di ipotermia prima di essere soccorse. In molte delle città colpite dal terremoto le temperature sono intorno agli zero gradi e sono scese sotto allo zero durante la notte (in alcuni paesi di montagna in Turchia si è arrivati anche a -15 °C). Agli sfollati sono state consegnate in tutto circa 300mila coperte, 41mila tende familiari e 100mila letti.Sia nel nord della Siria che nel sud della Turchia sono in corso a più riprese da lunedì forti piogge e nevicate. Durante la notte tra lunedì e martedì molte persone hanno organizzato falò per le strade per scaldarsi: c’erano sia gli sfollati, sia molti di quelli che hanno ancora una casa, ma che non vogliono tornarci per paura di nuovi terremoti e crolli.C’è stata una grande mobilitazione internazionale per portare aiuti: l’agenzia nazionale turca per le emergenze ha detto che sono stati inviati oltre 2.600 soccorritori da 65 diversi paesi nelle zone danneggiate dal terremoto, oltre ai quasi 14mila soccorritori turchi distribuiti sul territorio dall’agenzia stessa. Molti paesi stanno inviando aiuti economici per diversi milioni di euro: la Turchia da questo punto di vista è molto avvantaggiata rispetto alla Siria, perché ha rapporti stabili con l’Unione Europea e fa parte della NATO, e quindi ha immediatamente diritto a certi tipi di aiuti pensati per emergenze.L’Italia ha inviato una squadra di 50 vigili del fuoco specializzati nella ricerca dei dispersi ad Adana, una delle città turche colpite dal terremoto: sono arrivati sul posto all’alba di martedì.Nonostante le squadre di soccorso inviate da molti paesi, i giornalisti sul posto continuano a raccontare una generale carenza di persone impiegate nelle ricerche in molte città: lo spostamento dei detriti di un singolo edificio crollato richiede diverse persone, e in molti casi i soccorritori sono stati costretti a scegliere di concentrarsi su un solo cumulo di macerie, magari dopo aver sentito voci o rumori provenire da quelle parti, o dopo le indicazioni di cani specializzati nella ricerca di persone. In alcuni casi le persone sotto le macerie sono riuscite a inviare messaggi per far sapere che erano vive, indirizzando le ricerche. Ci sono migliaia di edifici crollati completamente.I soccorsi sono complicati anche dall’interruzione di molti collegamenti: in Turchia sono stati chiusi gli aeroporti di Gaziantep, Hatay, Adana e Kahramanmaras, perché le piste di atterraggio sono state in gran parte distrutte, hanno ampie spaccature nel terreno e parti molto danneggiate. È successo lo stesso anche a molte strade e autostrade, che attualmente sono inagibili e non permettono di raggiungere alcuni luoghi colpiti dal terremoto per portare forniture mediche e umanitarie.Una parte della zona della Siria colpita dal terremoto, a nord-ovest, è controllata dai ribelli che resistono al regime del presidente Bashar al Assad, e a causa della guerra civile è abitata alcuni milioni di persone sfollate da altre parti del paese. Qui la situazione è particolarmente complicata, è difficile avere informazioni ufficiali e l’assistenza sanitaria è molto carente: i soccorsi sono stati effettuati quasi esclusivamente dai , un’organizzazione di volontari di difesa civile che opera nelle parti della Siria sotto il controllo dei ribelli. Nella zona finora sono arrivati pochissimi aiuti e ci sono pochi macchinari adatti a effettuare ricerche tra le macerie. Gli sfollati in fuga da Assad vivevano già in rifugi temporanei e case fatiscenti e precarie: il terremoto ha aggravato una situazione da tempo definita come disperata e di emergenza. In città come Jinderes, , Bsania e Idlib sono crollati quasi tutti gli edifici. I Caschi bianchi  che ci sono ancora centinaia di persone intrappolate sotto le macerie e hanno chiesto aiuto alle organizzazioni umanitarie internazionali per ricevere materiale utile alle ricerche e persone da impiegare nei soccorsi.",
        "ranked": 8,
        "placed": "Abroad",
        "epoch": 1675819807.0117545,
        "language": "IT",
        "source": "ilPost"
    },
    {
        "title": "Almeno 40 persone sono morte a causa delle colate di fango provocate da piogge intense nel sud del Perù",
        "date_raw": "February 07, 2023",
        "date": "2023-02-07",
        "url": "https://www.ilpost.it/mondo/",
        "news_url": "https://www.ilpost.it/2023/02/07/peru-morti-alluvioni-colate-di-fango/",
        "subtitle": " ",
        "content": "Almeno 40 persone  a causa delle colate di fango provocate dalle piogge intense delle ultime ore in varie località nel sud del Perù. La zona più colpita è quella della provincia di Camaná, nella regione di Arequipa, dove sono stati segnalati decine di feriti e dispersi. Le colate di fango hanno invaso strade, canali di irrigazione e ponti, travolgendo e distruggendo centinaia di case ed edifici in varie zone della provincia.La stima delle persone coinvolte è ancora provvisoria e le operazioni di soccorso stanno proseguendo. Il governatore della regione, Rohel Sánchez, ha detto che sono in corso attività per dare assistenza alle circa 2mila famiglie che hanno subìto danni a causa delle colate di fango.",
        "ranked": 7,
        "placed": "Abroad",
        "epoch": 1675819807.058172,
        "language": "IT",
        "source": "ilPost"
    },
    {
        "title": "Gli eccezionali profitti delle società petrolifere",
        "date_raw": "February 07, 2023",
        "date": "2023-02-07",
        "url": "https://www.ilpost.it/mondo/",
        "news_url": "https://www.ilpost.it/2023/02/07/profitti-petrolio/",
        "subtitle": " Quelli dello scorso anno hanno superato ogni record, al punto da creare imbarazzi politici: e potrebbero ancora esserci forti guadagni\t",
        "content": "Dall’inizio della guerra in Ucraina i prezzi del petrolio sono aumentati tantissimo e le società energetiche hanno guadagnato molto, mentre famiglie e imprese hanno avuto notevoli difficoltà. Le quotazioni del petrolio sono ora  dai picchi raggiunti all’inizio della guerra e durante la scorsa estate, ma l’embargo europeo al petrolio russo raffinato  potrebbe far risalire nuovamente i prezzi.La contrapposizione tra l’enorme successo delle società petrolifere e le difficoltà dei consumatori suscita da mesi sentimenti ambivalenti: da una parte ci sono società private che vendono legittimamente una materia prima il cui prezzo aumenta per ragioni indipendenti dal loro volere, traendone un profitto; dall’altra ci sono i consumatori che subiscono questi rincari su vari fronti, quando vanno a fare rifornimento ma anche quando comprano prodotti a prezzi superiori perché sono aumentati i costi di trasporto, che si sono riversati sul prezzo dei beni.Per questo molti governi occidentali hanno imposto tasse straordinarie sugli extra profitti delle società energetiche, in modo che parte del loro guadagno aggiuntivo potesse essere redistribuito sotto forma di aiuti e sussidi verso chi stava pagando tantissimo l’energia.Il prezzo del petrolio è aumentato tantissimo rispetto a tre anni fa. A causa della pandemia i paesi produttori avevano ridotto l’offerta di greggio per adeguarsi a un consumo molto ridotto, visto che i viaggi e gli spostamenti erano vietati. Quando sono poi state rimosse le restrizioni l’offerta dei paesi produttori non è aumentata tanto quanto la domanda, rendendo di fatto il petrolio un bene più scarso e costoso. I paesi produttori, poi, vogliono continuare a tenere alte le quotazioni per guadagnarci, e  aumentare l’offerta. Oltre a questo motivo strutturale, la guerra in Ucraina ha aggravato la situazione: la Russia era uno dei più importanti produttori al mondo di petrolio e l’Occidente ha imposto sanzioni proprio sulle sue esportazioni per colpirla a livello economico. Lo scorso anno le quotazioni sono salite oltre i 100 dollari al barile, un valore che non si vedeva da anni. Dalla fine dell’estate però i prezzi  verso gli 80 dollari: per fare un confronto, nella primavera del 2020 il prezzo era di circa 20 dollari al barile.Le società petrolifere, quindi, hanno guadagnato molto di più che in passato, perché le loro spese (per l’estrazione, la raffinazione, la vendita) sono rimaste di fatto le stesse. Su tutta la filiera produttiva, dall’estrazione fino alla vendita alla pompa di benzina, le aziende hanno ottenuto guadagni eccezionalmente alti.Secondo i calcoli di , i profitti delle più grandi società energetiche occidentali (Shell, BP, TotalEnergies, Chevron, ExxonMobil) hanno raggiunto nel 2022 i 200 miliardi di dollari. Si parla proprio di profitti, ossia di quanto venduto al netto dei costi di produzione, quindi potenzialmente pronti per essere distribuiti agli investitori. I profitti della società Shell sono stati pari a 39,9 miliardi di dollari, il doppio rispetto al 2021 e i più alti dei suoi 115 anni di storia. Il gruppo americano ExxonMobil ha registrato profitti per 55,7 miliardi nel 2022, oltre due volte il risultato del 2021. BP ha  i suoi utili rispetto al 2021, raggiungendo quasi i 28 miliardi di dollari.Nel 2023 i profitti dovrebbero scendere a 158 miliardi, una cifra comunque ben superiore a quelli del 2021. La stima è fatta sui prezzi attuali, circa 80 dollari al barile, ma l’inizio dell’embargo al petrolio russo raffinato potrebbe far salire nuovamente le quotazioni e quindi i profitti delle società.I profitti delle cinque maggiori società energetiche occidentali, in miliardi di dollari (Reuters)Anche le società italiane hanno guadagnato dalla guerra. Eni ha chiuso il terzo trimestre del 2022 con utile netto pari a 3,73 miliardi di euro, in aumento del 161 per cento rispetto allo stesso periodo del 2021. Nei primi 9 mesi del 2022 ha registrato utili per 10,8 miliardi, il 311 per cento in più rispetto agli stessi mesi dell’anno precedente.Molti governi occidentali hanno quindi imposto una cosiddetta , una tassa straordinaria che si applica a discrezione dei governi verso determinate imprese che stanno traendo un vantaggio da circostanze impreviste ed eccezionali. Sono state quindi introdotte un po’ ovunque tasse sugli extra profitti delle società petrolifere, ma in generale di tutte le società energetiche, che si sono molto arricchite per gli effetti della guerra in Ucraina. L’obiettivo di questa tassa è raccogliere fondi per finanziare misure a favore di chi è stato svantaggiato dalla situazione, come cittadini e imprese che si ritrovano a pagare tantissimo di carburanti ed energia in generale.L’Italia è stata uno dei primi paesi ad applicarla. La misura è stata decisa a marzo 2022 dal governo di Mario Draghi e prevedeva una tassa una tantum sugli utili extra delle aziende del settore energia, gas e petrolio, pari al 25 per cento. Il ministero dell’Economia contava di incassare dalla misura 10,5 miliardi di euro lo scorso anno, ma poi,  legate anche alla difficoltà di calcolo di quanto dovuto, le aziende hanno preferito non pagare contando sull’incostituzionalità della norma, e lo stato aveva incassato poco più di un miliardo. Il governo attuale per quest’anno ha deciso di aumentare la tassa dal 25 al 50 per cento.L’Unione Europea a settembre ha annunciato l’introduzione di una tassa simile, che ha chiamato però , dovuto dai produttori di fonti fossili, in aggiunta alle tasse nazionali. Prevede un prelievo di almeno il 33 per cento su qualsiasi profitto imponibile del 2022 e del 2023 che superi di almeno il 20 per cento i profitti medi ottenuti tra il 2018 e il 2021.Anche il Regno Unito ha imposto una sua tassa sugli extra profitti: l’attuale primo ministro Rishi Sunak l’aveva introdotta in misura pari al 25 per cento quando era ancora Cancelliere dello Scacchiere (il corrispondente del nostro ministro dell’Economia) durante il governo di Boris Johnson; è stata poi aumentata al 35 per cento dall’attuale Cancelliere dello Scacchiere Jeremy Hunt. Tuttavia il governo di Sunak è stato  per non essere stato ancora più duro nei confronti delle società energetiche: per mesi la società Shell, che ha la sede nel Regno Unito, ha detto che non aveva  la tassa perché le sue attività erano quasi tutte all’estero. Giovedì ha però annunciato di aver finalmente pagato 134 milioni di sterline al governo inglese e oltre 500 milioni all’Unione Europea.Dal punto di vista dell’equità, tutti gli economisti sono concordi nel dire che sia molto sensato un prelievo straordinario dagli enormi profitti fatti da queste società grazie alla guerra, proprio nell’ottica di raccogliere fondi per finanziare misure a sostegno di famiglie e imprese, il cui conto energetico, tra carburanti e bollette, è notevolmente aumentato.Ci sono comunque dei rischi. Le aziende tassate possono adottare comportamenti elusivi e poco trasparenti per non pagare quanto dovuto: possono spostare le sedi fiscali e possono minacciare di non investire più o addirittura di ritirare investimenti nei paesi dove queste tasse vengono richieste, con il conseguente costo sociale derivante dalla perdita di reddito e posti di lavoro. La società americana ExxonMobil, il maggior fornitore europeo di petrolio,  all’Unione Europea contro il contributo di solidarietà richiesto proprio per questo motivo: secondo i vertici dell’azienda, una tassa sugli extra profitti scoraggerebbe gli investimenti. Molti hanno fatto però notare che questi extra profitti spesso sono serviti a pagare lauti dividendi agli azionisti e non a finanziare l’espansione del business.",
        "ranked": 6,
        "placed": "Abroad",
        "epoch": 1675819807.088942,
        "language": "IT",
        "source": "ilPost"
    }
]
