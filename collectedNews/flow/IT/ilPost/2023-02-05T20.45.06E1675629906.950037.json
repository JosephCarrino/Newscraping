[
    {
        "title": "Un peacekeeper che faceva parte di una missione dell’ONU nella Repubblica Democratica del Congo è stato ucciso in un attacco all’elicottero su cui stava viaggiando",
        "date_raw": "February 05, 2023",
        "date": "2023-02-05",
        "url": "https://www.ilpost.it/mondo/",
        "news_url": "https://www.ilpost.it/2023/02/05/repubblica-democratica-congo-kivu-nord-peacekeeper-ucciso/",
        "subtitle": " ",
        "content": "Un peacekeeper che faceva parte di una missione dell’ONU nella Repubblica Democratica del Congo, nell’Africa centrale,  domenica in un attacco all’elicottero su cui viaggiava. Lo ha detto un portavoce dell’ONU all’agenzia di stampa , specificando che nell’attacco è stata ferita un’altra persona.L’elicottero è stato attaccato attorno alle 15 ora locale (le 14 in Italia) mentre era in viaggio verso Goma, la capitale della provincia di Kivu Nord, nella parte orientale del paese, dove poi è riuscito ad atterrare. Al momento non è chiaro chi abbia compiuto l’attacco. Da tempo però in questa parte del paese sono in corso  legati soprattutto alle grandi ricchezze del territorio, e gli attacchi da parte di gruppi ribelli sono piuttosto frequenti: proprio nella provincia di Kivu Nord nel febbraio del 2021 fu ucciso l’ambasciatore italiano  assieme al carabiniere Vittorio Iacovacci e a Mustapha Milambo, l’autista dell’auto su cui i due stavano viaggiando.",
        "ranked": 0,
        "placed": "Abroad",
        "epoch": 1675626306.5990705,
        "language": "IT",
        "source": "ilPost"
    },
    {
        "title": "Un’ambiziosa legge per la parità di genere in Sierra Leone",
        "date_raw": "February 04, 2023",
        "date": "2023-02-04",
        "url": "https://www.ilpost.it/mondo/",
        "news_url": "https://www.ilpost.it/2023/02/04/sierra-leone-nuova-legge-parita-di-genere/",
        "subtitle": " Promuove un maggiore accesso delle donne al mondo del lavoro, con sanzioni molto dure per chi non la rispetta\t",
        "content": "In Sierra Leone, stato nell’ovest dell’Africa di otto milioni e mezzo di abitanti e grande quanto l’Irlanda, il parlamento ha da poco approvato una legge sulla parità di genere considerata molto ambiziosa. La legge introduce da un lato una serie di misure per facilitare l’accesso delle donne al mondo del lavoro, dall’altro prevede una serie di sanzioni anche molto severe per i datori di lavoro che non la rispettano.La legge si chiama  () e  che almeno il 30 per cento dei posti di lavoro in enti pubblici, aziende private e  sia riservato alle donne. Le donne devono inoltre avere un congedo di maternità di almeno 14 settimane e poter accedere senza subire discriminazioni a posizioni di rilievo, crediti bancari e opportunità di formazione.La legge si applica a qualsiasi impresa con più di 25 dipendenti e introduce sanzioni per enti e aziende che non rispettano i nuovi standard: possono essere imposte multe fino all’equivalente di circa 2mila euro e anche conseguenze penali. In caso di comprovate discriminazioni basate sul genere nell’accesso al credito finanziario, per esempio, la legge prevede anche il carcere.Il presidente della Sierra Leone Julius Maada Bio, del Partito del popolo della Sierra Leone, un partito di centro, ha descritto la legge come una misura necessaria e doverosa: «per molto tempo non ci siamo comportati in modo giusto nei vostri confronti», ha detto rivolgendosi a tutte le sierraleonesi, che compongono circa il 52 per cento della popolazione totale.Maada Bio è un ex militare ed è stato  presidente nel 2018, vincendo di pochissimo in un ballottaggio molto  col suo oppositore, Samura Kamara del Congresso di tutto il popolo, di centrosinistra. Entrambi sono due partiti storici in Sierra Leone, che si sono sempre alternati al governo dopo l’indipendenza dal Regno Unito, ottenuta nel 1961.Il presidente della Sierra Leone Julius Maada Bio (Hannah McKay/Pool via AP)Secondo  pubblicati nel 2020 dalla Conferenza delle Nazioni Unite sul commercio e lo sviluppo, la Sierra Leone – una democrazia tutto sommato abbastanza funzionante, pur con alcune criticità, secondo un’ fatta nel 2021 dall’ong statunitense Freedom House – è nella fascia dei paesi africani più progrediti rispetto alla parità di genere. Ma diversi esperti ritengono che ci siano ancora forti mancanze.Baindu Patricia Massaquoi, che si è occupata  della Sierra Leone per l’ente delle Nazioni Unite per l’uguaglianza di genere e l’empowerment delle donne (UN Women), ha  che sia nel parlamento che nel governo della Sierra Leone le donne sono circa il 13 per cento del totale, meno della metà di quanto prevede la nuova legge. Setcheme Jeronime Mongbo, che si occupa di Sierra Leone sempre alle Nazioni Unite, dice che il  per cento delle donne abbandona gli studi prima dei 20 anni.Le prospettive della nuova legge sembrano promettenti in considerazione del soddisfacente sviluppo democratico della Sierra Leone. Sempre in Africa, invece, il caso del Ruanda mostra come i due aspetti abbiano bisogno di convivere: è uno dei paesi al mondo con più donne in parlamento, ma non si può considerarlo il più progressista in termini di parità di genere in politica. L’elevato numero di donne è infatti il risultato di una decisione unilaterale del presidente Paul Kagame del 2003, che destinò almeno il 30 per cento dei seggi del parlamento alle donne, la stessa percentuale fissata dalla Sierra Leone. Ma in Ruanda il parlamento  di quanto conti in Sierra Leone, e c’è una storia ormai piuttosto lunga di repressione degli oppositori politici al governo, guidato da ormai 22 anni da Kagame.Nei fatti, si ritiene che la decisione di inserire più donne in parlamento sia stata presa soprattutto a scopi propagandistici, senza essere accompagnata da una vera volontà di assegnare potere politico alle donne, e senza produrre un reale cambiamento culturale rispetto alla parità di genere. ",
        "ranked": 18,
        "placed": "Abroad",
        "epoch": 1675626306.6173701,
        "language": "IT",
        "source": "ilPost"
    },
    {
        "title": "Il Brasile ha affondato una nave piena di amianto nell’Atlantico",
        "date_raw": "February 04, 2023",
        "date": "2023-02-04",
        "url": "https://www.ilpost.it/mondo/",
        "news_url": "https://www.ilpost.it/2023/02/04/brasile-nave-amianto-affondata-atlantico/",
        "subtitle": " Da ottobre la portaerei dismessa São Paulo girava in tondo al largo delle coste brasiliane perché nessun porto voleva farla attraccare\t",
        "content": "Venerdì la marina del Brasile ha affondato una portaerei dismessa nell’oceano Atlantico, a 350 chilometri di distanza dalle coste brasiliane, in una zona che raggiunge profondità intorno ai 5mila metri. La São Paulo era una nave costruita in Francia alla fine degli anni Cinquanta e conteneva grandi quantità di amianto, all’epoca molto usato come materiale da costruzione per le sue proprietà ignifughe e solo in seguito rivelatosi un potente cancerogeno. Negli ultimi anni il Brasile aveva cercato un luogo per smantellarla in modo sicuro, ma dopo una serie di fallimenti giovedì aveva deciso di affondarla in modo controllato, nonostante le proteste di vari gruppi ambientalisti.Dal 1963 al 2000 la São Paulo era stata una nave della marina francese. Lunga 266 metri, in origine si chiamava Foch e con quel nome prese parte ai test con le bombe nucleari francesi nell’oceano Pacifico negli anni Sessanta e venne usata in Africa, in Medio Oriente e durante la guerra nei Balcani degli anni Novanta. Poi venne comprata dal Brasile, ma nel 2005 un incendio scoppiato a bordo la danneggiò parecchio e non veniva usata da circa un decennio, sebbene fosse ufficialmente fuori servizio solo dal 2018. Da allora in alcuni degli ambienti della nave si erano accumulate tali quantità di gas tossici da rendere pericoloso anche il solo entrarci, secondo le valutazioni degli ispettori che ne avevano giudicato le condizioni.Nel 2021 il Brasile si era accordato con le aziende MSK Maritime Services & Trading e Sok Denizcilik per far demolire la nave, smaltire l’amianto e riciclare in Turchia parte dei metalli di cui era fatta (quelli non contaminati da sostanze tossiche).Tuttavia lo scorso agosto, dopo alcune proteste ambientaliste secondo cui la São Paulo conteneva molte più sostanze pericolose di quanto dichiarato, e mentre la portaerei stava per entrare nel mar Mediterraneo rimorchiata da un’altra nave, il suo viaggio era stato interrotto dal ministero dell’Ambiente, dell’Urbanizzazione e del Cambiamento climatico della Turchia: le autorità turche avevano chiesto a quelle brasiliane un rapporto sulle sostanze pericolose presenti a bordo, come previsto dalla “Convenzione di Basilea sul controllo dei movimenti oltre frontiera di rifiuti pericolosi e sulla loro eliminazione”, e insoddisfatte della replica avevano cancellato i permessi di importazione della nave.Le proteste erano dovute al sospetto che sulla São Paulo ci fosse molto più amianto delle 9 tonnellate stimate dagli ispettori. In una portaerei della stessa classe della São Paulo, la Clemenceau, smantellata negli anni Duemila, si trovavano almeno 45 tonnellate di amianto, molte di più secondo gli ambientalisti: secondo la ong Shipbreaking Platform, specializzata nel denunciare i casi di smantellamenti navali pericolosi e promuovere procedure sicure, la São Paulo conteneva probabilmente 760 tonnellate di materiali contaminati con amianto oltre a 200 tonnellate di materiali contaminati con policlorobifenili (PCB), sostanze pericolose per gli ecosistemi marini usate per decenni in numerose applicazioni industriali, con metalli pesanti nelle vernici, mercurio e forse con residui radioattivi.La marina brasiliana aveva detto che parte dell’amianto sulla São Paulo era stato rimosso nel corso degli anni, ma non ne aveva fornito le prove, e Grieg Green, la società norvegese che si era occupata delle ispezioni aveva detto che, non potendo accedere a tutti gli ambienti della nave per ragioni di sicurezza, aveva fatto solo una stima dell’amianto presente: «Potrebbe essercene molto di più».Non potendo andare in Turchia, la nave era stata riportata verso il Sud America, ma non nel porto di Rio de Janeiro, da dove era inizialmente partita. Shipbreaking Platform aveva trovato altri cantieri disposti a occuparsi dello smantellamento, ma le proposte non erano state accolte.Per via dei rischi ambientali segnalati dalle organizzazioni ambientaliste nessuna autorità locale brasiliana voleva concedere l’accesso ai porti, quindi sebbene dopo le due traversate atlantiche fosse necessario farla attraccare per effettuare un minimo di manutenzione, da ottobre la São Paulo si trovava al largo delle coste nord-orientali del Brasile, continuando a spostarsi in cerchio con il proprio rimorchiatore.Nemmeno la marina brasiliana aveva messo a disposizione le proprie basi: non aveva spiegato come mai ma si era giustificata dicendo che ormai la portaerei non le apparteneva più, essendo stata venduta alla MSK e alla Sok Denizcilik.A dicembre la nave era stata fatta spostare più lontano dalla costa, a circa 300 chilometri, per il timore che sarebbe affondata creando dei problemi per la navigazione: nel frattempo infatti le sue condizioni si erano molto deteriorate. Il mese scorso, mentre la nave continuava a muoversi in tondo facendo bruciare ogni giorno 20 tonnellate di carburante al proprio rimorchiatore, la MSK aveva detto di aver perso 5 milioni di dollari in tutta la storia. Due settimane fa la marina aveva stimato che la portaerei poteva resistere solo un altro mese prima di affondare. Infine questa settimana è stato deciso di affondarla in modo controllato per limitare i danni, nonostante nuove proteste ambientaliste portate avanti dalle organizzazioni Greenpeace e Sea Shepherd secondo cui l’affondamento avrebbe causato grossi danni agli ambienti marini.🚨GRAVE: Mais uma vez a importância de proteger os oceanos foi NEGLICENCIADA. A Marinha do Brasil AFUNDOU hoje (3) o porta-aviões NAe São Paulo no Oceano Atlântico, a 350km da costa brasileira.— Greenpeace Brasil (@GreenpeaceBR) Le autorità brasiliane hanno però valutato che fosse l’unica soluzione possibile e che fosse meglio scegliere il punto in cui sarebbe affondata. Secondo Shipbreaking Platform invece si sarebbe potuta gestire la situazione in un altro modo e l’affondamento . Uno di questi, la “Convenzione di Stoccolma sugli inquinanti organici persistenti” del 2001, vieta di diffondere in mare i PCB.",
        "ranked": 17,
        "placed": "Abroad",
        "epoch": 1675626306.632032,
        "language": "IT",
        "source": "ilPost"
    },
    {
        "title": "La testimonianza di un senatore brasiliano sui tentativi di sovvertire il risultato delle elezioni",
        "date_raw": "February 03, 2023",
        "date": "2023-02-03",
        "url": "https://www.ilpost.it/mondo/",
        "news_url": "https://www.ilpost.it/2023/02/03/brasile-dichiarazioni-senatore-bolsonaro-piano-impedire-insediamento-lula/",
        "subtitle": " Marcos do Val ha parlato di un incontro a cui avrebbe partecipato anche Bolsonaro tenuto due mesi dopo le presidenziali vinte da Lula\t",
        "content": "Marcos do Val, senatore brasiliano considerato vicino all’ex presidente Jair Bolsonaro, ha sostenuto di aver partecipato il 9 dicembre scorso insieme allo stesso Bolsonaro a un incontro in cui si metteva a punto un piano per impedire a Luiz Inácio Lula da Silva di insediarsi come nuovo presidente del Brasile. Le dichiarazioni di do Val sono rilevanti perché due mesi prima del presunto incontro Lula aveva vinto le elezioni contro Bolsonaro, il quale aveva di fatto contestato il risultato. All’inizio di gennaio del 2023 migliaia di sostenitori di Bolsonaro  tre importanti edifici delle istituzioni brasiliane per protestare contro la vittoria di Lula, sostenendo che fosse stata il frutto di brogli e irregolarità.Sull’assalto sono ancora in corso delle indagini che stanno cercando di capire tra le altre cose se Bolsonaro ne fosse a conoscenza e se avesse partecipato in qualche modo alla sua organizzazione. La testimonianza di do Val, se confermata, aggiungerebbe forza all’ipotesi di un coinvolgimento di Bolsonaro nel sovvertire il risultato elettorale per restare al potere (ipotesi che al momento va considerata con prudenza, perché non ci sono prove solide che la confermino). L’ipotesi era stata considerata plausibile fin dalla  che aveva portato alle elezioni, in cui Bolsonaro aveva fatto capire piuttosto chiaramente di non essere disposto ad accettare una sconfitta.L’incontro, ha detto do Val, si sarebbe tenuto su iniziativa del deputato Daniel Silveira, vicino a Bolsonaro e appartenente al Partito laburista brasiliano (negli ultimi anni i laburisti, che tradizionalmente in Brasile sono meno di sinistra che in altri paesi del mondo, hanno assunto posizioni sempre più di destra e hanno mostrato grande vicinanza a Bolsonaro).Durante l’incontro si sarebbe discusso un piano che prevedeva di registrare di nascosto una conversazione a cui partecipava Alexandre de Moraes, giudice della Corte suprema brasiliana e soprattutto capo della Commissione elettorale brasiliana. L’obiettivo era di far fare a de Moraes dichiarazioni compromettenti sul suo aver agito oltre i limiti della propria autorità violando la Costituzione, per poi usarle per farlo arrestare e per annullare il risultato delle elezioni nel caso in cui avesse vinto Lula e non Bolsonaro (in Brasile de Moraes è  per il modo in cui esercita il suo potere).Marcos do Val (EPA/ANDRE BORGES)Non è chiaro come questo sarebbe dovuto concretamente succedere: secondo quanto raccontato da do Val, Bolsonaro avrebbe detto: «Annullo le elezioni, Lula non si insedia, io resto presidente e arresto de Moraes per le sue dichiarazioni». Do Val ha detto che la strumentazione tecnica per registrare la conversazione con de Moraes sarebbe stata fornita dall’Agenzia di Intelligence Brasiliana (ABIN), la principale agenzia d’intelligence del paese, che però ha sostenuto di non essere stata «assolutamente coinvolta in nessuna iniziativa» di questo tipo.Do Val ha raccontato la sua versione dei fatti giovedì mattina in una conferenza stampa a Brasilia. Poco prima la rivista brasiliana  aveva pubblicato un articolo descrivendo il piano che sarebbe stato discusso durante l’incontro di dicembre,  direttamente do Val come una delle persone presenti. Nella conferenza stampa do Val  di essere stato invitato insieme a Bolsonaro a un incontro per sovvertire il risultato delle elezioni, ma di essere stato «costretto» da Silveira ad andarci. Do Val ha anche detto che Bolsonaro era rimasto in silenzio durante l’incontro.Ulteriori dettagli sulla questione sono stati diffusi giovedì stesso sempre da , che in risposta alle smentite di do Val ha pubblicato la registrazione dell’intervista, sostenendo anche di aver visto alcuni  che confermavano parte del suo racconto. De Moraes ha ordinato alla polizia federale brasiliana di raccogliere la testimonianza giurata di do Val entro cinque giorni.Alexandre de Moraes insieme a Luiz Inacio Lula da Silva (EPA/ANDRE BORGES)Per ora non sono stati fatti commenti da Bolsonaro, che da dicembre sta mantenendo un profilo molto basso e che al momento si trova negli Stati Uniti, dove  un visto turistico per poter restare altri sei mesi (il suo visto è in scadenza).Nel frattempo Silveira, il deputato che avrebbe organizzato l’incontro, è stato arrestato proprio giovedì su ordine di de Moraes, perché accusato di aver violato i termini del suo rilascio dal carcere: Silveira era stato precedentemente condannato per atti antidemocratici dopo aver minacciato de Moraes e altri giudici, ma era stato rilasciato dopo che Bolsonaro lo aveva graziato.",
        "ranked": 25,
        "placed": "Abroad",
        "epoch": 1675626306.658108,
        "language": "IT",
        "source": "ilPost"
    },
    {
        "title": "In Australia l’MDMA e la psilocibina potranno essere prescritte per alcune terapie psichiatriche",
        "date_raw": "February 04, 2023",
        "date": "2023-02-04",
        "url": "https://www.ilpost.it/mondo/",
        "news_url": "https://www.ilpost.it/2023/02/04/australia-mdma-psilocibina-approvata-terapie-psichiatri/",
        "subtitle": " Da luglio i medici autorizzati potranno usarle con pazienti affetti da disturbo da stress post-traumatico o da depressioni resistenti ai farmaci\t",
        "content": "Il 3 febbraio la Therapeutic Goods Administration (TGA), l’agenzia governativa australiana che si occupa della regolamentazione dei farmaci,  che dal primo luglio del 2023 l’MDMA e la psilocibina, due sostanze psicoattive che sono droghe illegali nella maggior parte del mondo, Australia compresa, potranno essere prescritte da psichiatri australiani autorizzati all’interno di alcune terapie.L’MDMA, a cui spesso ci si riferisce come “ecstasy”, potrà essere usata per il trattamento del disturbo da stress post-traumatico (PTSD), mentre la psilocibina, che è la sostanza presente nei funghi psichedelici, per il trattamento delle forme di depressione su cui i farmaci che si usano abitualmente non hanno effetto. La TGA ha spiegato che queste due condizioni patologiche sono le uniche per cui «attualmente ci sono prove sufficienti che suggeriscono potenziali benefici per alcuni pazienti».Negli ultimi anni entrambe le sostanze sono state al centro di , al pari di altri psichedelici che, dopo essere stati studiati per possibili applicazioni terapeutiche tra gli anni Cinquanta e Sessanta, sono stati considerati droghe pericolose per decenni. L’Australia è comunque il primo paese ad approvare l’uso come farmaci di MDMA e psilocibina, sebbene con definite limitazioni. L’uso dei solo funghi psichedelici a scopo terapeutico è invece ammesso, dallo scorso novembre, , negli Stati Uniti. L’MDMA, il cui nome tecnico è 3,4-metilenediossimetanfetamina, venne sintetizzata per la prima volta agli inizi del Novecento, ma rimase di fatto sconosciuta fino agli anni Ottanta, perché non fu sottoposta a sperimentazioni. Chi la assume percepisce sensazioni positive, si sente energico e prova un senso di vicinanza e trasporto affettivo nei confronti delle persone che ha intorno; non rende aggressivi, libera dal giudizio di sé e riduce la libido. Dopo che venne “riscoperta” dal chimico americano Alexander Shulgin, che ne suggerì l’uso da parte degli psichiatri per facilitare i colloqui con i pazienti avendone provato gli effetti su sé stesso, si diffuse come droga ricreativa nelle discoteche e in simili ritrovi sociali. In casi rari può causare insufficienza epatica o renale, o un arresto cardiaco, ma come per ogni farmaco gli effetti dipendono anche dal dosaggio.La psilocibina è contenuta in molte specie di funghi diffusi in tutto il mondo (anche in Italia) e ha effetti psichedelici. Non è facilissimo descrivere a parole di cosa si tratta: le sostanze psichedeliche amplificano gli stimoli esterni che arrivano al cervello, dando un aspetto nuovo a immagini e suoni del tutto comuni, come un semplice filo d’erba o il verso di un uccello, cambiando il modo in cui la mente li percepisce. Si dice spesso che causino allucinazioni, ma a differenza di quando si ha una vera e propria allucinazione con gli psichedelici non si vedono cose che non esistono nella realtà: cambia solo la percezione di ciò che c’è. Tra le droghe illegali la psilocibina è quella che causa minori e meno gravi effetti collaterali negativi.Si ritiene che, se assunta all’interno di un percorso psicoterapeutico, la psilocibina possa aiutare le persone depresse perché aiuta a liberare ricordi e sentimenti repressi. Per quanto riguarda l’MDMA invece si pensa che possa mettere le persone con PTSD, come ad esempio molti reduci di guerra o vittime di violenza, in una condizione mentale migliore per rielaborare con un terapeuta i propri traumi, senza dover affrontare anche il proprio autogiudizio. Per nessuna delle due sostanze esistono studi sugli effetti dell’assunzione a lungo termine, che però potranno essere ottenuti solo portando avanti le sperimentazioni in corso.In Australia le due sostanze si potranno usare legalmente in modo molto limitato, almeno inizialmente, e continueranno a essere considerate droghe illegali in tutti i contesti diversi rispetto alla prescrizione da parte degli psichiatri autorizzati. Per ottenere l’autorizzazione a prescriverle, gli psichiatri dovranno prima essere valutati da un comitato etico e poi dalla stessa TGA. Le somministrazioni di MDMA e psilocibina dovranno avvenire solo all’interno di contesti medici controllati dallo psichiatra prescrittore, all’interno di un percorso di psicoterapia.Dato che per il momento la TGA non ha approvato nessuno specifico farmaco contenente MDMA o psilocibina, inizialmente gli psichiatri potranno utilizzare preparati non approvati delle due sostanze.",
        "ranked": 16,
        "placed": "Abroad",
        "epoch": 1675626306.667979,
        "language": "IT",
        "source": "ilPost"
    },
    {
        "title": "Invieremo caccia da combattimento all’Ucraina?",
        "date_raw": "February 03, 2023",
        "date": "2023-02-03",
        "url": "https://www.ilpost.it/mondo/",
        "news_url": "https://www.ilpost.it/2023/02/03/caccia-ucraina/",
        "subtitle": " Il governo ucraino li sta chiedendo sempre più insistentemente ai paesi occidentali, che però per il momento sono contrari\t",
        "content": "Da alcuni giorni in Europa e negli Stati Uniti è in corso un dibattito piuttosto acceso sulla necessità di inviare all’Ucraina jet militari per sostenere le sue difese nella guerra contro la Russia. Il dibattito si è intensificato pochi giorni dopo la decisione di Stati Uniti, Germania e altri paesi di , tra molti tentennamenti.L’Ucraina chiede all’Occidente caccia da combattimento , finora senza successo. Ma dopo essere riuscito a ottenere carri armati da combattimento, il governo ucraino negli ultimi giorni ha rinnovato la pressione per sbloccare anche i caccia da combattimento, che potrebbero avere un ruolo fondamentale nella difesa dei civili dai bombardamenti russi e nella controffensiva che con ogni probabilità l’esercito ucraino sta preparando per la primavera. I governi occidentali, almeno per ora, sono piuttosto scettici sulla possibilità di fornire caccia da combattimento. Ma lo erano in precedenza anche sui carri armati, e prima ancora sui missili a lunga gittata, che poi sono stati forniti.Finora l’aviazione ucraina ha avuto a disposizione esclusivamente vecchi caccia di provenienza sovietica, come i Mig-29 e i Su-27. Grazie a loro, ma soprattutto grazie a un sistema piuttosto efficiente di difesa antiaerea da terra, l’Ucraina è riuscita a evitare che la Russia ottenesse il controllo dello spazio aereo sopra il suo territorio, cosa che avrebbe creato enormi problemi alla difesa ucraina: benché l’aviazione russa disponga di moltissimi più caccia e mezzi, grazie ai sistemi di difesa come gli S-300 e ai , che possono essere portati a spalla da un solo soldato, l’Ucraina è riuscita a tenere liberi i suoi cieli.Queste risorse tuttavia sono sempre più scarse. Non si sa quanti caccia sovietici siano rimasti all’aviazione ucraina, ma è ragionevole pensare che in quasi un anno di guerra ne sia stata abbattuta una quota consistente. Anche i sistemi di difesa aerea rischiano di scarseggiare: negli ultimi mesi la Russia ha cominciato ad adottare una tattica di bombardamenti sistematici contro obiettivi civili, come le città e le centrali elettriche. Per contrastare questi bombardamenti, l’Ucraina è costretta a dare fondo alle sue scorte di missili antiaerei, e i rifornimenti occidentali rischiano di non essere sufficienti per soddisfare le necessità. Per questo, l’Ucraina chiede da tempo caccia da combattimento all’Occidente, e negli ultimi giorni ha approfittato del buon successo ottenuto con i carri armati per rinnovare le insistenze anche sull’invio di jet. In particolare, l’Ucraina vorrebbe che i paesi occidentali inviassero caccia F-16 di produzione americana, mezzi potenti e sofisticati che sono a disposizione in gran numero nelle aviazioni militari europee, e che sono in via di dismissione perché ormai da qualche anno è in corso la loro graduale sostituzione con i più nuovi e performanti F-35.Per ora i governi occidentali hanno detto di non essere disposti a fornire all’Ucraina caccia da combattimento.Il presidente americano Joe Biden, quando gli è stato chiesto se gli Stati Uniti avrebbero inviato gli F-16 all’Ucraina, ha risposto con un «no» piuttosto secco. Il governo del Regno Unito ha fatto sapere che l’invio per ora «non è praticabile», e il più negativo di tutti è stato ancora una volta il cancelliere tedesco Olaf Scholz, che ha detto in maniera piuttosto spazientita che chiedere jet da guerra subito dopo aver ricevuto la promessa di carri armati è «» da parte dell’Ucraina (Scholz aveva mostrato le maggiori resistenze anche quando si discuteva dell’invio di carri armati).Reporter: \"Will the United States provide F-16s to Ukraine\"?Biden: \"No.\" — Dave Brown (@dave_brown24) Altri paesi si sono dimostrati più aperti. Il governo francese ha fatto sapere che «non si può escludere niente, per definizione», mentre alcuni paesi dell’est Europa, come la Polonia e la Slovacchia, già da mesi vorrebbero inviare caccia da combattimento all’Ucraina, ma sono trattenuti dall’assenza di sostegno da parte degli altri alleati occidentali.Ci sono varie ragioni per cui mandare gli F-16 in Ucraina sarebbe complicato. Alcune sono tecniche e logistiche. Gli F-16 sono mezzi piuttosto sofisticati, che richiedono almeno tre mesi d’addestramento per i piloti e ancora di più per i meccanici addetti alla manutenzione. Per essere utilizzati, richiedono anche piste di decollo molto lunghe e pulite, di cui al momento l’Ucraina non dispone: anche se fossero costruite potrebbero diventare un obiettivo facile per i bombardamenti russi.Altri modelli di caccia, , sarebbero più appropriati perché hanno bisogno di piste più corte e meno manutenzione. Ma di entrambi questi modelli c’è molta meno disponibilità rispetto agli F-16.Caccia da combattimento come gli F-16, inoltre, consentirebbero all’Ucraina di attaccare molto in profondità il territorio russo. Per questo, alcuni governi europei temono che la Russia veda nell’invio di caccia una provocazione eccessiva. Ma ovviamente, come sta già succedendo con i missili a lungo raggio, i rifornimenti di armi occidentali sono concessi all’Ucraina con regole di ingaggio ben precise, che prevedono per esempio che l’esercito ucraino eviti di colpire obiettivi in territorio russo.I governi occidentali, dunque, al momento hanno escluso l’invio di caccia da combattimento all’Ucraina, ma le cose potrebbero cambiare, e anche rapidamente. Dubbi e perplessità simili a quelli che ora sono espressi con i jet erano stati espressi nei mesi scorsi con i lanciarazzi , poi con i sistemi di difesa , e infine con i carri armati da combattimento. Ma sono stati via via superati, e tutti questi sistemi d’arma sono stati infine consegnati all’Ucraina. Anche per questo un diplomatico europeo che ha chiesto di rimanere anonimo  a  che l’invio di caccia all’Ucraina «è soltanto una questione di quando» avverrà.Alcuni diplomatici hanno detto sempre a  che il fatto che l’Occidente stia fornendo all’Ucraina armi progressivamente più avanzate, potenti e letali non è un caso: sarebbe un modo per aumentare gradualmente la pressione militare sulla Russia senza provocarne una reazione troppo violenta, che potrebbe estendere il conflitto. «Si può dire che sia un modo per far acclimatare [Putin]», ha detto uno di questi diplomatici.",
        "ranked": 24,
        "placed": "Abroad",
        "epoch": 1675626306.6765707,
        "language": "IT",
        "source": "ilPost"
    },
    {
        "title": "Il pallone aerostatico cinese sul territorio americano ha fatto saltare una visita diplomatica",
        "date_raw": "February 04, 2023",
        "date": "2023-02-04",
        "url": "https://www.ilpost.it/mondo/",
        "news_url": "https://www.ilpost.it/2023/02/04/pallone-cinese-stati-uniti-antony-blinken/",
        "subtitle": " Il segretario di Stato statunitense Antony Blinken non andrà a Pechino questo fine settimana\t",
        "content": "La visita in Cina del segretario di Stato americano Antony Blinken, prevista per questo fine settimana, è stata annullata a causa del , nel nord-ovest degli Stati Uniti, e che secondo il dipartimento della Difesa americano è un “pallone spia” cinese. Venerdì Blinken ha definito l’invio del pallone sul territorio americano un «atto irresponsabile» e una «evidente violazione della sovranità americana e del diritto internazionale» e ha detto che questa iniziativa cinese alla vigilia della sua visita ufficiale a Pechino è «deleteria per le importanti discussioni che eravamo preparati a fare».Il viaggio di Blinken sarebbe stato il primo di un segretario di Stato americano in Cina dal 2018 ed era previsto che Blinken avrebbe incontrato anche il presidente cinese Xi Jinping. Poco dopo l’annuncio del segretario di Stato sul rinvio della visita, il dipartimento della Difesa ha fatto sapere di aver avvistato , questa volta al di sopra dell’America Latina, e di aver appurato che arriva anch’esso dalla Cina.Pur avendo ammesso che il primo pallone sia cinese, la Cina  che non abbia funzioni di sorveglianza ma sia usato per scopi di ricerca meteorologica e sia finito nello spazio aereo statunitense per errore, a causa di una deviazione accidentale della propria traiettoria. Per ora la Cina non ha diffuso commenti sul secondo pallone avvistato.Del primo si era cominciato a parlare sui media dopo che mercoledì era stato notato dagli abitanti del Montana, quando la sua presenza era già nota al dipartimento della Difesa. L’ultima volta che è stato visto si trovava sul Missouri, più a sud-est. Appare come una specie di grossa mongolfiera con agganciate alcune apparecchiature e si trova molto al di sopra delle quote a cui volano gli aerei commerciali, oltre 18mila metri di altitudine. Non si sa con precisione quanto sia grande il pallone, ma una fonte del dipartimento delle Difesa di   a quello di tre bus messi insieme; una fonte di , sempre nel dipartimento delle Difesa,  che la struttura agganciata al pallone è lunga circa 30 metri e che il pallone in sé è «significativamente più alto e largo».Il portavoce del dipartimento della Difesa, il generale di brigata Pat Ryder, ha anche detto che può essere manovrato a distanza, senza però spiegare con ulteriori dettagli in che modo.Nonostante le accuse alla Cina e la decisione riguardo alla visita di Blinken nel paese, il dipartimento della Difesa ha sottolineato che il pallone non pone «alcuna minaccia militare o fisica» e ha detto che non proverà ad abbatterlo perché farebbe arrivare al suolo detriti «di dimensioni significative» e quindi colpirlo potrebbe causare danni a persone e cose. ",
        "ranked": 20,
        "placed": "Abroad",
        "epoch": 1675626306.7130494,
        "language": "IT",
        "source": "ilPost"
    },
    {
        "title": "Storia dell’uso militare dei palloni aerostatici",
        "date_raw": "February 03, 2023",
        "date": "2023-02-03",
        "url": "https://www.ilpost.it/mondo/",
        "news_url": "https://www.ilpost.it/2023/02/03/palloni-aerostatici-cina-stati-uniti/",
        "subtitle": " Sono usati da secoli nei campi di battaglia e per operazioni di spionaggio: gli Stati Uniti dicono che ora nel loro spazio aereo c'è un «pallone spia» cinese ",
        "content": "Il pallone aerostatico , che secondo il dipartimento della Difesa sarebbe stato lanciato dalla Cina per spiare obiettivi sensibili, è un mezzo raro ma con utilizzi ancora notevoli e interessanti, e soprattutto con una lunga storia.Il governo americano ha fatto sapere giovedì sera di avere individuato un «pallone spia», che dalle foto diffuse appare come una specie di mongolfiera con agganciate alcune apparecchiature: è stato avvistato anche da civili sopra il Montana, uno stato scarsamente popolato nel nord-ovest degli Stati Uniti. Secondo  il pallone aerostatico è entrato nello spazio aereo americano «un paio di giorni fa» (la conferenza stampa è avvenuta giovedì, quindi si parla di inizio settimana), ma era tenuto d’occhio dalla difesa americana già da qualche tempo.I palloni aerostatici come quello che si trova sugli Stati Uniti non sono un pericolo per l’aviazione civile o militare, perché volano : tendenzialmente tra i 24 e i 37 mila metri d’altitudine. Gli aerei di linea di solito volano attorno ai 12 mila metri d’altitudine, mentre i caccia da combattimento difficilmente superano i 20 mila metri.Il dipartimento della Difesa  di essere sicuro che il pallone aerostatico provenga dalla Cina, anche se non ha fornito particolari prove a riguardo. Ha anche detto con sicurezza che sarebbe un «pallone spia», cioè utilizzato per la sorveglianza di obiettivi sensibili. Il governo cinese ha detto invece che il pallone sarebbe un «velivolo civile» .Il segretario di Stato americano, Antony Blinken, ha tuttavia deciso di  un’importante visita a Pechino che era prevista per il fine settimana.Il pallone individuato nello spazio aereo statunitense (Larry Mayer/The Billings Gazette via AP)I palloni aerostatici di sorveglianza hanno una storia lunghissima ma da alcuni decenni sono considerati obsoleti, superati da satelliti e da altri mezzi apparentemente più sofisticati. Gli ultimi grandi programmi di sorveglianza con palloni aerostatici risalgono alle prime fasi della Guerra fredda, negli anni Cinquanta-Sessanta del Novecento. Come mostra però il pallone spia individuato sopra gli Stati Uniti, alcuni esperti ritengono che le cose potrebbero cambiare, e che i palloni aerostatici potrebbero tornare ad avere un ruolo nei programmi di sorveglianza di alcuni paesi, grazie a piccoli ma importanti avanzamenti tecnologici. L’idea di utilizzare i palloni aerostatici per la sorveglianza in ambito militare fu messa in atto fin subito dopo l’invenzione della mongolfiera da parte dei fratelli francesi Montgolfier nel 1782–1783.Il primo a usare in battaglia i palloni aerostatici fu l’esercito francese, che li impiegò per la prima volta nella battaglia di Fleurus del 1794, una delle prime della Francia rivoluzionaria contro le altre potenze europee. Per l’occasione, l’esercito francese creò anche un Battaglione aerostatico. Al tempo i palloni aerostatici erano usati soprattutto come mezzi di osservazione: erano riempiti di idrogeno o elio e rimanevano ancorati al suolo tramite cavi di metallo. Servivano per osservare il campo di battaglia dall’alto, gestire la sistemazione delle truppe e i colpi dell’artiglieria.La battaglia di Fleurus ()Quest’utilizzo di palloni aerostatici fissati a terra proseguì per oltre un secolo, ma presto vi si affiancarono sistemi che prevedevano che il pallone si muovesse, o pilotato direttamente o trainato da terra. I palloni aerostatici con funzioni di ricognizione ebbero un ruolo notevole nella Guerra civile americana (1861–1865), anche se probabilmente il culmine della loro utilità bellica fu raggiunto durante la Prima guerra mondiale, quando entrambi gli eserciti facevano volare palloni aerostatici sul campo di battaglia con a bordo alcuni osservatori che guidavano i colpi dell’artiglieria sugli obiettivi nemici.Sui fronti della Prima guerra mondiale i palloni aerostatici si alzavano all’inizio di un attacco e rimanevano ancorati al suolo, come postazioni aeree fisse, a 1.000–1.500 metri d’altezza. Erano ritenuti di grande importanza strategica, ed erano protetti dall’artiglieria e dalla contraerea dei propri eserciti. Anche per questo divennero famosi i cosiddetti “Balloon buster”, cioè i piloti di aerei da guerra che avevano il compito di abbattere i palloni aerostatici nemici.Non era affatto un compito semplice, sia perché i palloni erano ben difesi dalla contraerea, sia perché i normali proiettili facevano buchi troppo piccoli nei palloni per provocare perdite sufficienti ad abbatterli. Per questo, furono inventati proiettili appositi, più grandi. Moltissimi piloti da entrambe le parti morirono nel tentativo di abbattere i palloni aerostatici, mentre alcuni rimasero piuttosto famosi nella storia militare per i loro successi.Un “balloon buster” tedesco durante la Prima guerra mondiale ()Durante la Seconda guerra mondiale l’aviazione militare aveva fatto miglioramenti sufficienti da rendere inutile l’utilizzo dei palloni aerostatici in battaglia. In quel periodo l’entusiasmo per i palloni era anche stato sgonfiato dal terribile incidente dell’Hindenburg, il dirigibile tedesco .L’esercito giapponese, tuttavia, cominciò in maniera piuttosto ingegnosa a costruire dei “palloni incendiari”, che venivano messi in volo ad altitudini molto elevate e sfruttavano le correnti ad alta quota per raggiungere gli Stati Uniti, dove precipitavano rilasciando un carico incendiario. Circa 300 di questi palloni partiti dal Giappone raggiunsero gli Stati Uniti: provocarono danni piuttosto limitati, ma preoccuparono molto il governo americano, che temette che i giapponesi potessero usarli per diffondere armi biologiche.Nel corso della Guerra fredda alcuni paesi tentarono di usare i palloni aerostatici per operazioni di spionaggio e sorveglianza, con successi alterni. Gli Stati Uniti, tra la fine degli anni Quaranta e l’inizio degli anni Sessanta, avviarono alcuni programmi di spionaggio con palloni aerostatici, diretti soprattutto contro l’Unione Sovietica. Il più famoso è probabilmente il , che fu attivo nella seconda metà degli anni Cinquanta e prevedeva l’utilizzo di palloni di tipo Skyhook, molto lunghi e snelli, alla cui base era attaccata una scatola contenente una fotocamera. La scatola era camuffata come un apparecchio per le rilevazioni meteo, e l’idea americana era di lanciare moltissimi di questi palloni, sperando che almeno qualcuno sarebbe poi ricaduto su territorio alleato.Nel 1956 gli Stati Uniti lanciarono verso l’Unione Sovietica oltre 500 palloni, dalle loro basi nella Germania Ovest e in Turchia. I sovietici se ne accorsero molto rapidamente e cominciarono ad abbatterli con i caccia da combattimento. Il 90 per cento dei palloni del Progetto Moby Dick fu perduto, ma i 44 palloni che tornarono nelle mani degli americani portarono informazioni preziose, come le foto di un grosso complesso nucleare sovietico di cui al tempo il resto del mondo non sapeva niente.Dopo gli anni Sessanta, tuttavia, lo sviluppo dei satelliti rese i palloni aerostatici per la sorveglianza man mano più obsoleti. Non furono mai del tutto abbandonati (gli Stati Uniti hanno usato alcuni palloni da ricognizione anche nelle recenti guerre in Afghanistan e Iraq, negli anni Duemila), ma non ci furono più programmi militari specifici. Come  alcuni analisti, ci sono alcune innovazioni che potrebbero preludere a un rinnovato utilizzo dei palloni aerostatici in futuro. Ovviamente, i palloni aerostatici sono già usati in alcune circostanze, per esempio per le rilevazioni meteo o . Ma da qualche anno si è tornati a parlare di un loro utilizzo anche in ambito militare, di intelligence o .A favorire il ritorno dei palloni aerostatici potrebbe esserci il fatto che le fotocamere e gli altri sistemi di sorveglianza ormai hanno raggiunto un tale livello di miniaturizzazione che anche apparecchi molto sofisticati possono essere montati su un pallone, e fornire dati e immagini di ottima qualità. Un pallone aerostatico oggi può montare fotocamere e videocamere, radar, sensori di vario tipo, strumenti di comunicazione e pannelli solari per dare energia al tutto.I satelliti sono e rimarranno ancora per molto tempo lo strumento migliore per attività di sorveglianza e spionaggio, ma i palloni aerostatici potrebbero fornire una valida alternativa in alcune circostanze.Anzitutto sono molto più economici: i satelliti vanno inviati nello spazio con razzi estremamente costosi, di cui i palloni aerostatici non hanno bisogno. I satelliti seguono orbite predefinite e sono difficili da individuare, mentre i palloni aerostatici, anche quelli lanciati ad altitudini molto elevate, possono essere entro certi limiti manovrati. Questa è una scoperta che è stata fatta : usando delle piccole ventole azionate da pannelli solari, è possibile cambiare l’altitudine dei palloni, consentendo loro di essere trascinati dalle varie correnti che si trovano ad alta quota. Con un po’ di studio e un certo grado di approssimazione, è possibile usare le correnti per far andare il pallone dove si vuole.Non avendo bisogno di un motore, i palloni aerostatici possono rimanere in volo anche per mesi, e possono rimanere fissi sullo stesso obiettivo per moltissimo tempo.I palloni aerostatici più moderni sfuggono ai radar, e soprattutto sono molto difficili da abbattere: volano ad altitudini che non possono essere raggiunte dai caccia, e anche se vengono colpiti non esplodono come palloncini, ma perdono aria lentamente e gradualmente. Bisogna anche considerare che i moderni palloni aerostatici sono enormi: possono misurare più di un milione di metri cubi ed essere alti come un palazzo di 20 piani: far sgonfiare un oggetto simile può essere estremamente difficile.Nel 1998 un pallone aerostatico canadese per le rilevazioni meteo uscì dalla sua rotta e si diresse verso lo spazio aereo della Russia. Le aviazioni di ben tre paesi (Canada, Stati Uniti e Regno Unito) tentarono di abbatterlo finché ancora si trovava sul mare, ma fu un’impresa.Anzitutto era difficile da trovare, perché appunto i palloni aerostatici non sono rilevati dai radar. Quando poi fu trovato, furono inviati dei caccia da combattimento per abbatterlo: due F-18 canadesi colpirono il pallone con oltre 1.000 proiettili di grosso calibro, ma pur riuscendo a bucarlo . Gli lanciarono addosso anche una raffica di piccoli razzi, che però attraversarono il pallone senza esplodere. Alla fine, ci vollero sei giorni per farlo schiantare a terra.",
        "ranked": 22,
        "placed": "Abroad",
        "epoch": 1675626306.7227366,
        "language": "IT",
        "source": "ilPost"
    },
    {
        "title": "Da due giorni il Pakistan limita l’accesso a Wikipedia perché il sito non ha rimosso alcuni contenuti giudicati blasfemi",
        "date_raw": "February 03, 2023",
        "date": "2023-02-03",
        "url": "https://www.ilpost.it/mondo/",
        "news_url": "https://www.ilpost.it/2023/02/03/pakistan-wikipedia-accesso-limitato-conteenuti-blasfemi/",
        "subtitle": " ",
        "content": "Mercoledì l’autorità del Pakistan che si occupa di telecomunicazioni , la più grande e conosciuta enciclopedia online: in molte zone del Pakistan il sito risulta irraggiungibile da due giorni, e in altre ci sono segnalazioni di rallentamenti.L’autorità ha spiegato di aver preso questa decisione perché Wikipedia si sarebbe rifiutata di rimuovere alcuni contenuti che il governo pakistano ha giudicato blasfemi per l’Islam (che in Pakistan è religione di Stato). Non ha specificato quali sarebbero questi contenuti, ma ha detto che la rimozione era stata richiesta da un tribunale. L’accesso a Wikipedia nel paese è stato limitato in via temporanea per 48 ore, che scadranno nel pomeriggio di venerdì. L’autorità ha detto che al termine della giornata, se Wikipedia non rimuoverà i contenuti contestati, il sito potrebbe essere bloccato in tutto il paese. Wikipedia al momento non ha commentato la richiesta del Pakistan.Wikipedia is supposed to delete content in , otherwise it will be blocked by the PTA 🇵🇰. Another sad chapter of internet censorship is being written. It seems that blocking has already been implemented in some places in the country. You find more here:   — Oliver Linow (@OliverLinow) ",
        "ranked": 23,
        "placed": "Abroad",
        "epoch": 1675626306.7334654,
        "language": "IT",
        "source": "ilPost"
    },
    {
        "title": "Niccolò Figà-Talamanca, coinvolto nel caso di corruzione al Parlamento Europeo, è stato rilasciato dal carcere belga in cui si trovava",
        "date_raw": "February 04, 2023",
        "date": "2023-02-04",
        "url": "https://www.ilpost.it/mondo/",
        "news_url": "https://www.ilpost.it/2023/02/04/niccolo-figa-talamanca-rilasciato/",
        "subtitle": " ",
        "content": "Niccolò Figà-Talamanca, segretario generale della ong No Peace Without Justice, che era stato arrestato in relazione al grosso , è stato rilasciato senza condizioni, secondo . Figà-Talamanca era in carcere in Belgio dal 9 dicembre (fatta eccezione per alcuni giorni in cui era potuto uscire a patto che utilizzasse un braccialetto elettronico per il controllo dei suoi spostamenti), con l’accusa di corruzione e riciclaggio di denaro.i motivi per cui è stato rilasciato, ma secondo le fonti dell’ un giudice avrebbe deciso di lasciarlo libero dopo alcune dichiarazioni di Antonio Panzeri, l’ex parlamentare coinvolto nel caso che ha ammesso di aver pagato una somma tra i 120mila e i 140mila euro al parlamentare belga di origine italiana Marc Tarabella e  in cambio di uno sconto di pena.",
        "ranked": 19,
        "placed": "Abroad",
        "epoch": 1675626306.7427657,
        "language": "IT",
        "source": "ilPost"
    },
    {
        "title": "Il regista iraniano Jafar Panahi è uscito su cauzione dal carcere in cui si trovava dal luglio del 2022",
        "date_raw": "February 03, 2023",
        "date": "2023-02-03",
        "url": "https://www.ilpost.it/mondo/",
        "news_url": "https://www.ilpost.it/2023/02/03/jafar-panahi-regista-iran-rilasciato/",
        "subtitle": " ",
        "content": "Il regista iraniano Jafar Panahi  dal carcere di Evin, nel nord di Teheran, in cui si trovava dal luglio 2022, in seguito a una  per aver girato nel 2010 un film critico nei confronti del regime che governava e ancora governa il paese. Il rilascio di Panahi, comunicato da sua moglie su Instagram, è arrivato due giorni dopo che il regista aveva annunciato l’inizio di uno sciopero della fame. Panahi scioperava contro il fatto che fosse stato condannato nonostante secondo la legge iraniana il reato avrebbe dovuto essere considerato in prescrizione. Il suo caso sarà riesaminato a marzo.Panahi, che ha 62 anni, è uno dei più noti registi iraniani, nonché tra i più apprezzati in tutto il mondo. È noto soprattutto per aver vinto la Caméra d’or al Festival di Cannes nel 1995 con il film  e il Leone d’Oro a Venezia nel 2000 con . Già nel 2010 era stato arrestato perché accusato di lavorare a un film anti-regime. Nei mesi precedenti si era spesso espresso in favore della rivoluzione verde, una grande manifestazione di popolo contro la vittoria del conservatore Mahmud Ahmadinejad alle elezioni presidenziali del 2009.",
        "ranked": 21,
        "placed": "Abroad",
        "epoch": 1675626306.7510872,
        "language": "IT",
        "source": "ilPost"
    },
    {
        "title": "C’è stato un nuovo grande scambio di prigionieri tra Russia e Ucraina",
        "date_raw": "February 04, 2023",
        "date": "2023-02-04",
        "url": "https://www.ilpost.it/mondo/",
        "news_url": "https://www.ilpost.it/2023/02/04/scambio-prigionieri-russia-ucraina/",
        "subtitle": " ",
        "content": "Sabato mattina Ucraina e Russia  di aver completato uno scambio di prigionieri. Andriy Yermak, capo dello staff del presidente ucraino Volodymyr Zelensky, ha parlato di 116 soldati ucraini liberati dalla Russia e ha scritto che tra loro ce ne sono alcuni che avevano combattuto a Mariupol, la città portuale nel sud-est dell’Ucraina passata sotto il controllo russo dopo mesi di assedio, e altri provenienti dall’area di Kherson. Funzionari del ministero della Difesa russo hanno detto invece che dall’Ucraina sono tornati 63 soldati russi. La Russia  all’Ucraina anche le salme di Chris Parry e Andrew Bagshaw, due cittadini britannici che erano stati uccisi a gennaio nell’Ucraina orientale.Finora il più grande scambio di prigionieri tra Russia e Ucraina  del settembre 2022 che coinvolse circa 300 persone tra ucraini, russi e combattenti stranieri che si erano uniti all’esercito ucraino.Another big POWs swap. We managed to get back 116 of our people. Those are the defenders of Mariupol, Kherson partisans, snipers from Bakhmut vicinities, and other heroes of ours. — Andriy Yermak (@AndriyYermak)  ",
        "ranked": 15,
        "placed": "Abroad",
        "epoch": 1675626306.7688656,
        "language": "IT",
        "source": "ilPost"
    },
    {
        "title": "La grande operazione in India contro i matrimoni con spose bambine",
        "date_raw": "February 04, 2023",
        "date": "2023-02-04",
        "url": "https://www.ilpost.it/mondo/",
        "news_url": "https://www.ilpost.it/2023/02/04/india-arresti-spose-bambine/",
        "subtitle": " Più di duemila uomini sono stati arrestati nell'Assam, nel nordest del paese\t",
        "content": "Più di duemila uomini sono stati arrestati in India in una grande operazione di polizia contro i matrimoni con spose bambine e ragazze non ancora maggiorenni. L’operazione  nello stato indiano dell’Assam, nel nordest del paese, e Gyanendra Pratap Singh, il capo statale della polizia, ha detto che tra gli arrestati ci sono oltre 50 tra religiosi indù e musulmani, accusati di aver facilitato, celebrato o registrato i matrimoni.Singh ha detto che gli uomini arrestati finora sono 2.169 e si è arrivati a loro partendo da oltre 4mila diversi casi riguardanti circa 8mila uomini. In gran parte dell’India e in particolare nell’Assam, uno stato con circa 35 milioni di abitanti, i matrimoni con spose bambine continuano a essere cercati e praticati, nonostante siano illegali da anni.In India l’età minima per potersi sposare è infatti di 21 anni per gli uomini e di 18 anni per le donne (anche se si sta parlando della possibilità di alzarla a 21 anni anche per le donne). In Italia è 18 anni per tutti. In certe aree rurali, tuttavia, questioni economiche e sociali portano ancora molti uomini a cercare matrimoni con spose bambine.Le televisioni indiane hanno mostrato immagini di alcune mogli, ancora molto giovani e probabilmente minorenni, che con in braccio i propri bambini piangevano e protestavano contro l’arresto dei mariti. Secondo stime delle Nazioni Unite in India  oltre 200 milioni di spose bambine (o comunque sposate quando lo erano), circa un terzo di quelle che si stima ci siano in tutto il mondo.",
        "ranked": 14,
        "placed": "Abroad",
        "epoch": 1675626306.7804859,
        "language": "IT",
        "source": "ilPost"
    },
    {
        "title": "La Russia è diventata abile ad aggirare le sanzioni",
        "date_raw": "February 04, 2023",
        "date": "2023-02-04",
        "url": "https://www.ilpost.it/mondo/",
        "news_url": "https://www.ilpost.it/2023/02/04/russia-economia-sanzioni/",
        "subtitle": " E di conseguenza la sua economia ne sta risentendo molto poco, al punto che nel 2023 potrebbe leggermente crescere\t",
        "content": "Secondo le  del Fondo Monetario Internazionale il Prodotto Interno Lordo (PIL) della Russia potrebbe nel 2023 crescere dello 0,3 per cento, contro le previsioni di ottobre che lo vedevano in calo del 2,3 per cento a causa delle conseguenze delle pesanti sanzioni economiche che l’Occidente le ha imposto. Secondo l’FMI l’economia russa è tenuta in piedi dalle esportazioni di petrolio, che continuano a garantirle notevoli guadagni, e dal fatto che sta aggirando le sanzioni commerciali.Molte inchieste hanno effettivamente dimostrato che la Russia è riuscita nel tempo ad aggirare le sanzioni, anche grazie alla complicità di alcuni paesi, come Cina, India e Turchia. Non vuol dire che le sanzioni siano inutili: nel 2022 il PIL russo si è comunque contratto del 2,2 per cento. Non tanto quanto ci si attendesse, ma le sanzioni ci mettono tempo a produrre effetti, soprattutto quelle più efficaci, come il divieto di esportazione di tecnologia strategica.Le sanzioni che l’Occidente ha imposto alla Russia sono tantissime – soltanto l’Unione europea ne ha approvati  – e sono riconducibili grossomodo a quattro tipologie.La prima riguarda le sanzioni individuali contro membri dell’élite russa e del governo, e contro i cosiddetti : consistono nel divieto di viaggio nei territori da cui arrivano le sanzioni e nel congelamento dei beni presenti in quei territori e appartenenti alle persone colpite, come conti correnti, immobili e yacht. L’obiettivo è di compromettere lo stile di vita di queste persone, ma anche di infliggere loro seri danni economici. Un secondo tipo di sanzioni comprende quelle misure che hanno ridotto lo spostamento di persone e merci da e verso la Russia, come il divieto di sorvolo di tutti gli aerei russi su Stati Uniti e Unione europea, e la chiusura dei porti all’intera flotta mercantile russa.Ci sono poi le sanzioni che colpiscono il sistema finanziario. L’Unione europea, gli Stati Uniti e altri paesi hanno adottato misure specifiche per limitare l’accesso di alcune banche russe ai mercati finanziari occidentali e per bloccare totalmente le transazioni della Banca centrale russa, congelando anche tutte le riserve di denaro che deteneva all’estero presso altre banche centrali o istituzioni.Infine ci sono le sanzioni commerciali. Riguardano il divieto di esportazione in Russia di varie tecnologie, come microprocessori, software e varie tecnologie militari che renderanno difficile per l’esercito russo aggiornare e potenziare le proprie capacità. È stata anche vietata l’esportazione di tecnologie che riguardano la raffinazione e la fornitura di petrolio. Sono sanzioni che hanno un notevole potenziale e potrebbero danneggiare vari settori dell’economia russa, ma richiedono tempo per far sentire davvero il loro effetto.C’è poi il divieto di importazione di petrolio russo, che gli Stati Uniti hanno adottato da tempo. Nell’Unione europea è in vigore da inizio dicembre per il petrolio greggio, mentre per il petrolio raffinato sarà in vigore dal 5 febbraio. Da inizio dicembre, quel poco petrolio russo che è ancora acquistato dall’Occidente è soggetto a un  pari a 60 dollari al barile, concordato dai paesi del G7, dall’Unione europea e dall’Australia. Tale cifra è piuttosto inferiore al prezzo di mercato (intorno agli 80 dollari al barile), quindi la Russia è costretta a venderlo riducendo molto i guadagni.Tuttavia è ormai noto che la Russia ha trovato il modo di adattarsi a queste sanzioni, innanzitutto aggirando in parte quelle commerciali, grazie alla complicità di altri paesi.Un’inchiesta del  racconta per esempio che la scorsa estate in Armenia è arrivato un volume spropositato di telefoni cellulari, circa 10 volte quanto importato nei mesi precedenti. Erano davvero troppi cellulari per un paese così piccolo, ma è poi emerso che sono stati esportati a loro volta in Russia, a cui gli occidentali si rifiutano di vendere tecnologia che potrebbe applicare allo sviluppo delle tecniche militari.La stessa cosa è avvenuta per prodotti come lavatrici e chip per computer, arrivati in Russia attraverso altri paesi. I dati sui flussi commerciali internazionali mostrano chiaramente che alcuni paesi stanno aiutando la Russia a rifornirsi: Turchia, Cina, Bielorussia, Kazakistan e Kirghizistan fanno transitare merci sul loro territorio per poi farle arrivare in Russia. Queste pratiche si vedono anche dalle decisioni di alcune aziende di trasporti russe che stanno potenziando rotte alternative: per esempio Fesco, l’azienda russa di trasporti, ha aggiunto svariate navi sulla rotta tra Istanbul e Novorossijsk.La Russia ha smesso da tempo di pubblicare dati sul commercio internazionale, ma gli analisti e gli economisti riescono comunque a ricostruirli tramite i dati che pubblicano gli altri paesi sulle loro esportazioni verso la Russia: non è chiaro quanta parte di questi scambi violino le sanzioni imposte dall’Occidente, ma una buona parte sembra sospetta.  del centro di ricerca statunitense Silverado Policy Accelerator stima che le importazioni della Russia dal resto del mondo (esclusi Stati Uniti e Unione europea) siano notevolmente più alte rispetto ai flussi di prima della guerra.Il commercio si è particolarmente intensificato con la : secondo un  di  il commercio tra Russia e Cina è aumentato di circa 27 miliardi di dollari tra marzo e settembre dello scorso anno, rispetto allo stesso periodo del 2021, fino a raggiungere i 99 miliardi di dollari. Non solo la Russia ha aumentato le importazioni di semiconduttori e microchip dalla Cina, ma ha anche dirottato lì quantità ingenti di gas e petrolio, che ha compensato in parte il calo delle esportazioni verso l’Occidente.Il motivo principale per cui l’economia russa è ancora in piedi è legato al fatto che la Russia è comunque riuscita a esportare la sua più grande fonte di ricchezza, ossia l’energia. L’Unione europea è riuscita a liberarsi solo gradualmente dal gas russo, da cui era particolarmente dipendente prima della guerra. Nel corso dello scorso anno ha continuato ad acquistarlo, seppur in misura ridotta, contribuendo così a far guadagnare ancora la Russia.Non è neanche chiaro quanto siano davvero efficaci il  e in generale l’embargo al petrolio russo imposti dall’Occidente. Il tetto al prezzo del petrolio costituisce sostanzialmente una deroga all’embargo generale e consente di spedire il petrolio russo a livello globale utilizzando navi cisterna del G7 e dell’Unione europea, ma solo se il petrolio viene acquistato a un prezzo entro i 60 dollari fissati dal tetto. Questa eccezione è stata pensata per mantenere il flusso di petrolio sui mercati globali, evitando così una carenza e l’aumento eccessivo del prezzo, ma limitando al tempo stesso le entrate del governo russo.Tuttavia in molti pensano che la Russia stia trovando il modo di aggirare queste regole utilizzando altre navi. Questo benché il governo russo abbia  di non avere più intenzione di vendere il proprio petrolio a un prezzo così basso.Alcuni operatori del trasporto marittimo da mesi segnalano tantissimi casi sospetti in cui sembrava che gli spedizionieri stessero aggirando le sanzioni. Come quelli raccontati al  da Ami Daniel, l’amministratore delegato dell’azienda di trasporti Windward Maritime: ha notato varie volte trasferimenti di petrolio russo tra navi in ​​alto mare, che avvenivano in acque internazionali e quindi fuori dalla giurisdizione di un paese specifico, e tentativi da parte delle navi di operare nell’ombra disattivando i localizzatori satellitari o trasmettendo coordinate false.Queste pratiche consentono all’economia russa di sopravvivere, ma non certo di crescere e prosperare: le industrie risentono tantissimo di tutti i componenti che non possono più ricevere dagli altri paesi e allo stesso tempo non possono più vendere loro le proprie merci, una condizione che ha portato a un calo della produzione industriale.Nonostante i dati sull’economia russa non abbondino, si può però riportare qualche aneddoto per far capire come stiano andando le cose. che coprivano tratte extra nazionali per trovare pezzi di ricambio. A causa della mancanza di auto occidentali Yandex, il più diffuso servizio di taxi, ha dovuto rifornirsi di auto Lada, prodotte in Russia e considerate meno comode e sicure, chiedendo un aumento delle forniture. Ma la produzione ormai è ferma , un pessimo segnale dato che questo settore è uno degli indici più affidabili su come stia andando l’economia.È innegabile però che la Russia stia reagendo meglio di quanto previsto all’inizio della guerra.Secondo molti la sua resilienza è legata alla storia e alle caratteristiche dell’economia russa. Questa è la quinta crisi economica che la Russia deve affrontare nel giro di 25 anni, dopo quelle del 1998, 2008, 2014 e 2020. La popolazione russa è quindi in un certo senso abituata alle difficoltà economiche e si sa adattare con relativa facilità.Inoltre, l’economia russa è molto più isolata rispetto ai paesi occidentali, che al contrario sono fortemente interconnessi. Nel 2019 gli investimenti diretti stranieri valevano circa il 30 per cento del PIL, contro una media globale del 49 per cento. Solo lo 0,3 per cento dei lavoratori russi lavorava in una multinazionale americana, contro una media del 2 per cento negli altri paesi avanzati. L’essere ulteriormente isolata dalla comunità internazionale non ha quindi avuto un effetto dirompente, perché di fatto la Russia era un paese già più isolato rispetto agli altri. E anche a livello di materie prime, energetiche e non, è piuttosto autonoma.In più, per dire se le sanzioni siano efficaci oppure no bisogna chiarire qual è il loro l’obiettivo.Quello di breve termine, almeno all’inizio, era di creare una crisi di liquidità in Russia, che le avrebbe reso difficile finanziare la guerra in Ucraina e il sostegno che il governo avrebbe dovuto fornire all’economia per evitare una recessione. Nel lungo termine, l’obiettivo è di compromettere la capacità produttiva e tecnologica della Russia, così da ridurre le risorse che in futuro Vladimir Putin potrebbe usare per continuare ed estendere la guerra, magari ad altri paesi. Inoltre le sanzioni, se efficaci, funzionano anche da deterrente generale verso tutti quei paesi che potrebbero avere in mente di iniziare una guerra.Secondo l’ le sanzioni più efficaci sono i divieti all’esportazione di tecnologia alla Russia, che sono quelle di cui si discute meno anche perché ci mettono molto tempo a produrre effetti.",
        "ranked": 13,
        "placed": "Abroad",
        "epoch": 1675626306.7912428,
        "language": "IT",
        "source": "ilPost"
    },
    {
        "title": "Wikipedia è stata bloccata in Pakistan",
        "date_raw": "February 04, 2023",
        "date": "2023-02-04",
        "url": "https://www.ilpost.it/mondo/",
        "news_url": "https://www.ilpost.it/2023/02/04/pakistan-bloccato-wikipedia-blasfemia/",
        "subtitle": " L'enciclopedia online non ha rimosso i contenuti giudicati «blasfemi» per l'Islam come le era stato chiesto dalle autorità del paese\t",
        "content": "Sabato l’Autorità delle telecomunicazioni pakistana (PTA) ha bloccato il sito dell’enciclopedia online Wikipedia in tutto il Pakistan perché secondo l’ente e secondo un tribunale pakistano ospita «contenuti blasfemi» per l’Islam, che nel paese è religione di stato, e per questo «illegali». La PTA aveva già limitato  mercoledì e aveva intimato all’enciclopedia di rimuovere tali contenuti entro 48 ore per evitare un blocco definitivo, cosa che Wikipedia non ha fatto. La Wikimedia Foundation, l’organizzazione che si occupa della presenza online dell’enciclopedia, ha chiesto alla PTA di rimuovere il blocco, che «nega al quinto paese per popolazione al mondo l’accesso al più grande deposito di informazioni libero accesso».Wikipedia has been blocked in Pakistan.Today, Pakistan’s Telecommunications Authority blocked  and other Wikimedia projects in the country.Follow the thread for more information 🧵⬇️ (1/4)— Wikimedia Foundation (@Wikimedia) Non si sa quali siano i contenuti che sono stati giudicati blasfemi dalle autorità pakistane perché la PTA non ha diffuso informazioni a riguardo. In Pakistan la blasfemia è un reato e un argomento molto sentito dalla maggioranza musulmana pakistana. Le accuse di blasfemia sono piuttosto frequenti e in passato hanno portato al blocco di varie piattaforme online, tra cui le app per incontri Tinder e Grindr; era successo ai social network Facebook e YouTube, che poi erano stati sbloccati. YouTube in particolare era stato inaccessibile in Pakistan dal 2012 al 2016.Il portavoce della PTA ha detto che Wikipedia rimarrà bloccata in Pakistan finché non avrà rimosso i contenuti giudicati blasfemi. «Hanno rimosso solo parte del materiale», ha aggiunto. La Wikimedia Foundation ha sottolineato anche di non prendere decisioni su quali contenuti sono su Wikipedia e quali no: è la comunità degli utenti che lo decide discutendo sul sito.La decisione della PTA è stata criticata anche da attivisti per i diritti digitali pakistani, tra cui Usama Khilji che  ha notato che il blocco di una piattaforma con milioni di pagine è una contromisura esagerata per contrastare la diffusione di alcuni contenuti. «L’obiettivo principale è mettere a tacere ogni forma di dissenso», ha detto Khilji , «spesso il reato di blasfemia viene sfruttato a questo scopo».In Pakistan la versione in inglese dell’enciclopedia riceve ogni mese più di 50 milioni di visite secondo quanto riferito dalla Wikimedia Foundation, che ha detto inoltre che esiste una numerosa comunità di wikipediani pakistani che collabora alla scrittura, all’aggiornamento e alla correzione degli articoli.",
        "ranked": 12,
        "placed": "Abroad",
        "epoch": 1675626306.815757,
        "language": "IT",
        "source": "ilPost"
    },
    {
        "title": "Gli Stati Uniti hanno abbattuto il pallone aerostatico cinese",
        "date_raw": "February 05, 2023",
        "date": "2023-02-05",
        "url": "https://www.ilpost.it/mondo/",
        "news_url": "https://www.ilpost.it/2023/02/05/stati-uniti-abbattuto-pallone-aerostatico-cinese/",
        "subtitle": " Un caccia F-22 lo ha colpito con un missile e fatto precipitare sull'oceano Atlantico, al largo delle coste del South Carolina\t",
        "content": "Gli Stati Uniti  il pallone aerostatico cinese che questa settimana ha sorvolato il loro territorio nazionale e che secondo il dipartimento della Difesa . Sabato sera il pallone si trovava sull’oceano, al di sopra di acque territoriali americane al largo di Myrtle Beach, in South Carolina, e dopo che il traffico aereo era stato interrotto nella zona un caccia F-22 lo ha colpito con un missile facendolo cadere in mare: la marina si è poi mossa per recuperare i resti del pallone e delle apparecchiature che trasportava.A civilian's video captures the moment the U.S. shot down a Chinese spy balloon off the coast of the Carolinas on Saturday, after it spent the last week traversing the country.  — The New York Times (@nytimes) : video of US fighter jets taking out suspected Chinese spy balloon: — Jeff Vaughn (@JeffVaughn) Il ministero degli Esteri cinese ha protestato contro l’abbattimento del pallone. La Cina aveva ammesso che il pallone fosse cinese, ma continua a sostenere che non avesse funzioni di sorveglianza, che fosse usato per scopi di ricerca meteorologica e fosse finito nello spazio aereo statunitense per errore, a causa di una deviazione accidentale della propria traiettoria, dovuta al maltempo.Dopo l’abbattimento del pallone il ministero degli Esteri cinese ha accusato l’amministrazione del presidente americano Joe Biden di aver violato il diritto internazionale: «In queste circostanze, che gli Stati Uniti abbiano insistito con l’uso della forza armata è chiaramente una reazione eccessiva che viola gravemente le convenzioni internazionali. La Cina difenderà con risolutezza i diritti e gli interessi legittimi della società coinvolta e si riserva il diritto di rispondere».Il dipartimento della Difesa americano ha detto che dalle apparecchiature del pallone si potranno ricavare delle informazioni di intelligence: secondo  all’interno del dipartimento della Difesa le operazioni di recupero dureranno qualche giorno. Non dovrebbero essere troppo complicate perché il pallone è precipitato in un’area dove la profondità non è molto elevata. È comunque necessario impiegare dei sub della marina, che devono affrontare le temperature particolarmente fredde dell’acqua dell’oceano di questo periodo dell’anno.Biden aveva già approvato il piano per far cadere il pallone mercoledì, ma si era deciso di aspettare che fosse sopra all’oceano per procedere in modo da evitare di danneggiare persone o cose con la caduta dei detriti. Nel frattempo la vicenda del pallone e l’attenzione mediatica che ha ricevuto in seguito al suo avvistamento da parte di civili in Montana aveva portato al  questo fine settimana. Sarebbe stato il primo viaggio ufficiale di un segretario di Stato americano a Pechino dal 2018.Venerdì il dipartimento della Difesa americano ha detto che un secondo pallone aerostatico stava volando sopra l’America Latina ed era stato avvistato sia in Costa Rica che in Venezuela. Sabato l’Aeronautica della Colombia ha detto di aver rilevato la presenza di un oggetto volante a un’altitudine superiore ai 16mila metri e di averlo seguito fino a che non ha lasciato lo spazio aereo del paese. La Cina non ha ancora fatto commenti a proposito di questo secondo pallone.Il primo pallone era entrato nello spazio aereo americano per la prima volta il 28 gennaio sopra le Isole Aleutine, che fanno parte dell’Alaska; poi si era spostato sopra il Canada, ed era tornato sopra gli Stati Uniti il 31 gennaio.",
        "ranked": 11,
        "placed": "Abroad",
        "epoch": 1675626306.824414,
        "language": "IT",
        "source": "ilPost"
    },
    {
        "title": "Almeno 23 persone sono morte a causa di numerosi incendi boschivi in Cile",
        "date_raw": "February 05, 2023",
        "date": "2023-02-05",
        "url": "https://www.ilpost.it/mondo/",
        "news_url": "https://www.ilpost.it/2023/02/05/incendi-cile-araucania-biobio-nuble/",
        "subtitle": " ",
        "content": "Almeno 23 persone sono morte a causa di più di 200 incendi boschivi che in questi giorni stanno bruciando nel centro del Cile, nelle regioni di Araucanía, Bío Bío e Nuble. Il governo cileno ha dichiarato lo stato di emergenza in tutte e tre le regioni. Sabato la ministra dell’Interno Carolina Tohá ha detto che a causa delle condizioni meteorologiche è molto difficile spegnere e contenere gli incendi, che stanno continuando a espandersi: in Cile è estate e si stanno raggiungendo temperature particolarmente alte, anche sopra i 40 °C.Venerdì sono iniziati 76 nuovi incendi a cui, secondo i conteggi delle autorità, sabato se ne sono aggiunti 16. Le tre regioni in cui si sono sviluppati sono poco popolose, ma ospitano molte aziende agricole e campi coltivati. Finora più di 1.100 persone hanno abbandonato le proprie case.",
        "ranked": 9,
        "placed": "Abroad",
        "epoch": 1675626306.8334303,
        "language": "IT",
        "source": "ilPost"
    },
    {
        "title": "Liz Truss dà la colpa dei suoi fallimenti anche al «sistema economico»",
        "date_raw": "February 05, 2023",
        "date": "2023-02-05",
        "url": "https://www.ilpost.it/mondo/",
        "news_url": "https://www.ilpost.it/2023/02/05/liz-truss-colpe-sistema-economico/",
        "subtitle": " L'ex prima ministra britannica ha parlato per la prima volta delle vicende che lo scorso ottobre portarono alle sue dimissioni\t",
        "content": "Liz Truss, l’ex prima ministra britannica che ha guidato il governo più breve nella storia del Regno Unito, ha parlato pubblicamente per la prima volta delle vicende che portarono alle  in un , quotidiano di orientamento conservatore. Truss, che di fatto è stata la protagonista di uno dei più plateali fallimenti politici della storia del suo paese, ha in parte ammesso le proprie responsabilità per la crisi finanziaria causata dal suo piano di riduzione delle tasse per i ricchi, ma ne ha anche attribuite al sistema economico e al mancato sostegno del Partito Conservatore, di cui fa parte.Non sto sostenendo di non avere colpe per ciò che è successo, ma fondamentalmente non mi è stata data una possibilità concreta di portare avanti le mie politiche da un sistema economico molto potente, aiutato da una mancanza di sostegno politico.Truss  il 6 settembre. Aveva preso il posto del dimissionario Boris Johnson, che aveva rinunciato all’incarico a causa delle forti pressioni provenienti dall’opposizione e dai membri del suo stesso partito, dopo mesi di scandali legati alle feste organizzate in violazione delle restrizioni in vigore durante i lockdown.Decisa a tagliare le tasse per i ricchi, con l’ambizione di proseguire le riforme fiscali ed economiche di stampo neoliberista approvate negli anni Ottanta dall’allora prima ministra Margaret Thatcher, Truss aveva preparato un piano di riduzione fiscale finanziato a debito che il 23 settembre era stato annunciato da Kwasi Kwarteng, Cancelliere dello Scacchiere del governo di Truss, l’equivalente del nostro ministro dell’Economia.Il piano sorprese lo stesso Partito Conservatore, fu giudicato dai mercati rischioso e poco sostenibile e fece crollare la sterlina e salire i rendimenti offerti sui titoli di stato a livelli record. A quel punto, la Banca d’Inghilterra era dovuta intervenire con un piano di emergenza per calmare gli investitori sui mercati finanziari. Kwarteng venne sostituito e nel suo intervento sul  Truss ha raccontato di essere stata molto scossa dal doverlo fare:Credo ancora che cercare di portare avanti la politica originale su cui avevo basato la mia campagna per l’elezione a capo del partito fosse la cosa giusta da fare, ma le forze contrarie erano troppo forti.Riguardo alla reazione del suo partito all’annuncio del piano di riduzione fiscale invece ha detto:Avevo sottostimato la resistenza che ci sarebbe stata tra i parlamentari del Partito Conservatore nei confronti di uno spostamento verso un’economia con tasse più basse e meno regolata.Nel giro di qualche settimana le pressioni politiche su Truss erano diventate insostenibili, e aveva dovuto dimettersi a sua volta, dopo soli 45 giorni dall’inizio dell’incarico. Ora ci si aspetta che a partire dall’intervento sul  voglia provare a rilanciare la propria carriera politica.",
        "ranked": 8,
        "placed": "Abroad",
        "epoch": 1675626306.8549306,
        "language": "IT",
        "source": "ilPost"
    },
    {
        "title": "È morto l’ex presidente pakistano Pervez Musharraf",
        "date_raw": "February 05, 2023",
        "date": "2023-02-05",
        "url": "https://www.ilpost.it/mondo/",
        "news_url": "https://www.ilpost.it/2023/02/05/pervez-musharraf-pakistan-morto/",
        "subtitle": " Arrivato al potere con un colpo di stato, guidò il Pakistan tra il 2001 e il 2008\t",
        "content": "È morto Pervez Musharraf, che fu presidente del Pakistan dal 2001 al 2008 dopo che nel 1999 aveva guidato un colpo di stato incruento ai danni del primo ministro Nawaz Sharif, in conseguenza del quale il paese fu escluso dal Commonwealth, l’organizzazione di stati erede dell’Impero britannico.Musharraf aveva 79 anni e nei suoi anni da presidente aveva guidato il Pakistan in modo dittatoriale, con grande accentramento dei poteri, brogli elettorali e corruzione. Cercò a fatica di mantenere sempre buoni rapporti con l’Occidente basati su garanzie di lotta al terrorismo e all’estremismo islamico. Dopo gli attentati dell’11 settembre 2001  a favore della “guerra al terrorismo” intrapresa dagli Stati Uniti, pur mediando però quella posizione con le pressioni chi lo criticava per quella alleanza.Era stato il rivale politico di , che negli anni Novanta fu la prima e unica donna a diventare prima ministra del Pakistan. Bhutto fu uccisa nel 2007 in un attentato dopo che era rientrata da un lungo esilio per partecipare alle elezioni del 2008.Musharraf, il presidente statunitense George W. Bush e il presidente afghano Hamid Karzai, nel 2006 a Washington (Mark Wilson/Getty Images)Musharraf lasciò il Pakistan dopo aver perso quelle elezioni, tra molti scandali e grossi problemi per il paese. Era  nel 2013 per candidarsi per le elezioni generali ma era stato arrestato poche settimane dopo. Le accuse contro di lui erano state formalizzate quello stesso anno, ma nel 2016 gli era stato concesso di tornare per motivi di salute a Dubai, negli Emirati Arabi Uniti, dove è morto in seguito a una lunga malattia.Nel dicembre del 2019  a morte in contumacia per alto tradimento, con diverse accuse che riguardavano gli anni in cui era al potere. Nel gennaio del 2020 l’Alta Corte di Lahore aveva cancellato però la condanna ritenendola incostituzionale, perché arrivata al termine di un procedimento giudiziario irregolare.",
        "ranked": 10,
        "placed": "Abroad",
        "epoch": 1675626306.8695219,
        "language": "IT",
        "source": "ilPost"
    },
    {
        "title": "Il discorso contro l’Iraq di Colin Powell, vent’anni fa",
        "date_raw": "February 05, 2023",
        "date": "2023-02-05",
        "url": "https://www.ilpost.it/mondo/",
        "news_url": "https://www.ilpost.it/2023/02/05/colin-powell-discorso-antrace/",
        "subtitle": " Parlando all'ONU, l'allora segretario di Stato americano usò la paura dell'antrace per giustificare l’intervento militare statunitense nel paese\t",
        "content": "Vent’anni fa, il 5 febbraio del 2003, parlando al Consiglio di sicurezza delle Nazioni Unite il segretario di Stato statunitense Colin Powell –  a 84 anni nel 2021 – fece un discorso che segnò la sua vita, la storia dell’amministrazione guidata dal presidente George W. Bush e che ancor più in generale ebbe grande impatto e profonde conseguenze a livello internazionale. Nel suo  Powell, al tempo ritenuto uno dei più moderati consiglieri del presidente Bush, arrivò a parlare di armi batteriologiche in possesso dell’Iraq, mostrando ai rappresentanti degli altri paesi, con un gesto molto teatrale, una fiala che conteneva una polvere bianca.Quando l’Iraq ammise finalmente di avere queste armi [biologiche] nel 1995, le quantità erano grandi. Meno di un cucchiaino di antrace in polvere, un po’ meno di questa quantità [] – questo è più o meno un cucchiaino – meno di un cucchiaino di antrace in polvere in una busta fece chiudere il Senato degli Stati Uniti nell’autunno del 2001. Molte centinaia di persone furono costrette a ricevere cure mediche di emergenza e due impiegati degli uffici postali furono uccisi solo a causa di questa quantità, più o meno, chiusa dentro una busta.Quel giorno Powell parlò di un «grosso faldone dei servizi segreti sulle armi biologiche dell’Iraq» e di informazioni su laboratori mobili per la produzione di quelle armi. Powell mostrò su un grande schermo immagini satellitari, grafici e foto che a suo dire provavano l’esistenza di un grande programma di armi chimiche e batteriologiche che sfuggivano al controllo degli organismi internazionali. Menzionò inoltre diverse altre testimonianze su quel che stava succedendo in Iraq con l’antrace, o meglio con il , il batterio che causa questa grave malattia.Aggiunse che, stando a informazioni in suo possesso, l’Iraq avrebbe potuto produrre 25mila litri di spore di , che sono in grado di sopravvivere a lungo nell’ambiente e che possono essere disseminate per via aerea e causare gravi casi, a certe condizioni perfino mortali, di antrace da inalazione. Il discorso fu così drammatico ed efficace che anche molti commentatori  americani, tendenzialmente sfavorevoli alle politiche dell’amministrazione Bush, ne furono influenzati e finirono col dirsi convinti del pericolo rappresentato dall’Iraq.All’opinione pubblica occidentale e soprattutto statunitense, l’antrace ricordava una minaccia che alcuni mesi prima era stata molto concreta, e si ricollegava alle accuse lanciate all’Iraq per tutto l’anno precedente dal presidente Bush in persona.Tra l’ottobre e il novembre del 2001, quindi poche settimane dopo gli attentati dell’11 settembre di quello stesso anno, cinque persone erano morte e altre 17 erano state contagiate da una serie di lettere che contenevano piccole quantità di antrace.Lo specifico episodio menzionato da Powell nel suo discorso avvenne il 15 ottobre 2001, quando all’ufficio del leader della maggioranza democratica al Senato era arrivata una lettera che conteneva una piccola quantità di antrace. Nei giorni successivi alcuni commentatori che non avevano rapporti diretti con il governo Bush – tra cui l’ex direttore della CIA James Woolsey, nominato da Clinton – scrissero che c’era motivo di pensare a un coinvolgimento dell’Iraq nell’organizzazione e nell’esecuzione degli attacchi con l’antrace. Tra chi aderì a questa tesi ci fu anche Richard Butler, il diplomatico australiano che era stato a capo degli ispettori dell’ONU inviati in Iraq.Anche il presidente Bush collegò più volte gli attacchi dell’11 settembre e quelli con l’antrace, sostenendo che fossero entrambi fatti dagli stessi «nemici dell’America», nemici tra cui secondo lui c’era evidentemente anche l’Iraq guidato da Saddam Hussein.Nell’importante e molto seguito discorso sullo Stato dell’Unione del gennaio del 2002, il primo dopo gli attentati alle Torri gemelle, Bush disse: «Il regime iracheno ha tramato per produrre armi all’antrace e al gas nervino per più di dieci anni». Il 3 febbraio del 2003, due giorni prima del discorso di Powell, Bush aveva detto che gli Stati Uniti erano pronti a guidare una coalizione internazionale per disarmare il regime iracheno.La guerra in Iraq, in cui gli Stati Uniti furono sostenuti da quella che Bush definì una «coalizione di volenterosi» di cui facevano parte anche contingenti minori di paesi come l’Italia,  il 20 marzo del 2003.Già nei mesi successivi si scoprì che gran parte delle informazioni e delle ricostruzioni presentate da Powell davanti ai membri del Consiglio di sicurezza erano false. Non c’erano laboratori mobili né enormi arsenali di armi di distruzione di massa.Molto tempo dopo, nell’estate del 2008, si conclusero anche le indagini sugli attentati all’antrace: l’FBI disse di aver raccolto abbastanza prove per poter dire che il colpevole era Bruce E. Ivins, , che non fu mai processato perché si uccise poche settimane prima dell’annuncio.Nel febbraio 2005, Powell  il discorso al Consiglio di sicurezza delle Nazioni Unite, e l’esposizione degli argomenti forniti dai servizi segreti americani e inglesi, una «macchia» sulla sua carriera. Nell’ottobre del 2021, dopo che morì a causa di complicazioni dovute al Covid, di nuovo si parlò di quel discorso e dei suoi effetti.Powell fu il primo segretario di Stato afroamericano della storia degli Stati Uniti, dal 2001 al 2005. Prima era stato, tra le altre cose, Capo dello stato maggiore congiunto (il rango più elevato delle forze armate statunitensi, dal 1989 al 1993) e consigliere per la sicurezza nazionale (dal 1987 al 1989). Sia nel 2008 che nel 2012 disse, da Repubblicano moderato, che avrebbe votato per Barack Obama.",
        "ranked": 7,
        "placed": "Abroad",
        "epoch": 1675626306.9101675,
        "language": "IT",
        "source": "ilPost"
    },
    {
        "title": "Spagna e Marocco stanno risolvendo i loro problemi di frontiere",
        "date_raw": "February 05, 2023",
        "date": "2023-02-05",
        "url": "https://www.ilpost.it/mondo/",
        "news_url": "https://www.ilpost.it/2023/02/05/frontiere-ceuta-melilla-rapporti-spagna-marocco/",
        "subtitle": " Dopo decenni di dispute e tensioni, un nuovo accordo potrebbe cambiare la realtà di Ceuta e Melilla, le due exclavi spagnole in Africa\t",
        "content": "A Ceuta, exclave spagnola in territorio marocchino, c’è una delle due frontiere di terra fra Unione Europea e continente africano. È lontana tre-quattro chilometri dal centro cittadino e appena prima di arrivare alle barriere spagnole c’è una rotonda. A Ceuta gli abitanti fanno molto sport, corrono e vanno in bici, favoriti dal clima e forse anche per assenza di grandi alternative su come passare il tempo libero. Su quella rotonda capita spesso di vedere sfrecciare ciclisti: arrivano fino a lì, la percorrono frenando il minimo indispensabile e tornano indietro. La vita a Ceuta può essere un po’ claustrofobica, deve svolgersi tutta in 18 chilometri quadrati: la frontiera fa parte del paesaggio urbano, la sua apertura o la sua chiusura hanno effetti importanti sulla vita della popolazione locale.Appena prima della rotonda si apre un ampio piazzale: c’è un bar, di dimensioni ridotte ma dal nome altisonante, “Porta dell’Europa”, che promette più dei caffè e panini che vende. Ci sono una stazione dei bus e alcuni taxi in attesa: a metà gennaio era tutto piuttosto vuoto, le frontiere erano aperte, ma il passaggio dei cittadini marocchini è regolato da visti, difficili da ottenere. Ci sono stati tempi, fino al 2019, in cui invece quel piazzale era affollatissimo, prevalentemente di donne con enormi carichi nelle valigie, sui carrelli o sulle spalle. Erano le , protagoniste del cosiddetto commercio atipico: trasportavano merci da un lato all’altro della frontiera. Per pochi euro facevano un lavoro faticoso, rischioso e illegale (per il Marocco, la Spagna tollerava), le merci passavano senza che nessuno controllasse cosa ci fosse nei pacchi. A Ceuta, del resto, non c’è mai stata una vera dogana commerciale, il commercio fra i due paesi si è sempre svolto così.Quella storia, almeno in quelle dimensioni, dovrebbe essere finita. Le frontiere di Ceuta e Melilla, l’altra exclave spagnola sulla costa marocchina, circa 400 chilometri più a est, sono state uno dei temi del vertice di alto livello fra Spagna e Marocco tenutosi nei primi due giorni di , capitale marocchina. È il primo incontro ufficiale dal 2015, dopo che i due precedenti, programmati nel 2020 e nel 2021, erano stati annullati unilateralmente dal Marocco. L’incontro ha segnato un ulteriore e definitivo riavvicinamento fra i due paesi, dopo la visita di aprile del primo ministro Pedro Sánchez al re Mohamed VI, che aveva segnato la fine della crisi.La dogana di Melilla dovrebbe essere riaperta nei prossimi giorni anche se il vertice, a differenza di quanto atteso, non ha indicato una data precisa. Quella di Ceuta dovrebbe cominciare a funzionare allo stesso momento: i lavori per attrezzare fisicamente gli spazi sono conclusi ed è stato effettuato un primo passaggio di prova. Al momento la dogana è una struttura prefabbricata, ma sono già stati stanziati 1,5 milioni per un locale definitivo di 300 metri quadrati. Il passaggio delle persone resterà più complesso e più regolato, quello dei migranti subsahariani è invece in calo proprio da aprile. Il Marocco, che al culmine della crisi aveva allentato i controlli alle frontiere provocando un paio di esodi di massa verso Ceuta e Melilla, ora è tornato a controllare e bloccare le persone: qualcuno passa, ma sono numeri limitati.Il Marocco ha chiuso la crisi perché, in fin dei conti, ha ottenuto molto di quello che voleva.I rapporti con la Spagna, che è il primo partner economico del paese e il secondo investitore (dopo la Francia), erano diventati problematici nell’aprile del 2021. Il governo di Sánchez aveva permesso l’ingresso nel paese per motivi medici di Brahim Ghali, leader del Fronte Polisario: le sue condizioni erano gravi dopo aver contratto il coronavirus ed era stato ricoverato all’ospedale di Logroño, in Spagna. Il Fronte Polisario è un movimento nazionalista che da più di 40 anni chiede al governo centrale marocchino l’indipendenza del territorio del Sahara Occidentale. Marocco e Fronte Polisario sono stati in guerra fra il 1975 e il 1991, quando è stato deciso un cessate il fuoco, ma lo status giuridico dell’area, per lo più desertica, rimane irrisolto. Dal novembre 2020, poi, le truppe marocchine hanno  con il Fronte Polisario.Il primo bar spagnolo dopo la frontiera col Marocco a Ceuta (foto Il Post)Il Marocco definì l’accoglienza concessa a Ghali dalla Spagna come un atto ostile e colse l’occasione per ribadire la sua contrarietà alla posizione ufficiale dei governi spagnoli sul Sahara Occidentale negli ultimi decenni. La Spagna, che era stata potenza coloniale nell’area, si era sempre detta totalmente neutrale. A maggio 2021 per rappresaglia il governo marocchino diminuì i controlli alle frontiere con le due exclavi, provocando ingressi di massa di migranti subsahariani, sia a Melilla . Le due città si trovarono improvvisamente in enormi difficoltà, con circa 10.000 ingressi in pochi giorni: Sánchez andò a Ceuta e mobilitò l’esercito per gestire la situazione.La crisi del maggio 2021 a Ceuta. (AP Photo/Javier Fergo)Intanto le frontiere per il traffico legale di persone, che erano state chiuse per questioni sanitarie durante le prime fasi della pandemia, non riaprirono. La dogana commerciale di Melilla, esistente sin dal 1958, era invece stata chiusa in precedenza, nell’agosto del 2018, con una decisione unilaterale sempre del Marocco, mai .A marzo 2022 è arrivata la svolta, resa possibile da una lettera ufficiale del primo ministro spagnolo Pedro Sánchez che indicava un  piuttosto netto sulla questione del Sahara Occidentale. Nella lettera infatti Sánchez accettava le posizioni marocchine definendo il piano del governo di Rabat del 2007 «la base più seria, credibile e realista per la risoluzione di questa disputa». Quel piano, presentato all’ONU e considerato inaccettabile dal Fronte Polisario, prevede la creazione di un governo autonomo nella regione, sullo stile di quello delle Comunità autonome spagnole, ma sotto la sovranità territoriale del Marocco.A quella lettera seguì la visita di Sánchez in Marocco, e gli annunci dell’organizzazione di un vertice bilaterale ufficiale (quello appena concluso) e di una prossima «piena normalizzazione» della circolazione di persone e merci.La normalizzazione dei rapporti fra i due paesi avrà effetti consistenti sulle due città spagnole. La riapertura delle dogane avverrà, secondo quanto affermato dal ministro degli Esteri spagnolo José Manuel Albares, «in modo ordinato e progressivo»: nei primi tempi dovrebbe riguardare, dalla Spagna al Marocco, il passaggio di pesce e probabilmente frutta e verdura, mentre non è ancora chiaro quali merci, e con quali tassazioni, potranno essere vendute nell’altra direzione. Quando il commercio da quelle parti era una sorta di contrabbando tollerato, i marocchini acquistavano nelle exclavi soprattutto quei prodotti che lì non sono tassati, come nei duty-free: alcol, profumi, prodotti per l’igiene, cellulari e qualche altro prodotto tecnologico. Passando per le dogane, difficilmente le tasse potranno restare a zero.La frontiera a Ceuta (foto Il Post)Il governo spagnolo ha ribadito di voler mettere fine alla politica del “commercio informale” e alle cosiddette “valanghe” delle , la pratica per cui un gruppo consistente di donne si radunava con i propri carichi vicino alle barriere, arrivando a superare eventuali blocchi grazie alla forza della calca: erano pratiche pericolose, che in passato hanno causato anche incidenti e morti.I commercianti di Ceuta per ora hanno mostrato una certa diffidenza: temono che i dazi doganali rendano il pesce e in generale le merci provenienti dal Marocco, più economiche in origine, poco competitive rispetto a quelle provenienti dalla Spagna. I transfrontalieri marocchini invece vorrebbero una riapertura delle frontiere per il traffico regionale che superasse la necessità dei visti. Prima della crisi fra i due paesi, i residenti delle province limitrofe alle exclavi potevano superare la frontiera liberamente, e lo facevano con costanza non solo per commerciare, ma anche per lavorare a Ceuta e Melilla.Per decenni i lavori meno qualificati e più umili sono stati svolti quasi interamente dai marocchini che, almeno sulla carta, si trasferivano giornalmente dalle province vicine a Ceuta e Melilla per poi tornare in Marocco la sera. I governi locali sembrano poco inclini a rendere di nuovo possibile questa pratica: da una parte è difficile controllare che i transfrontalieri non diventino residenti illegali nel territorio spagnolo, dall’altra l’assenza di una concorrenza di manodopera a basso prezzo può favorire l’occupazione nelle due città spagnole, da sempre un punto dolente. Da anni gli impieghi pubblici e i contratti temporanei forniti in modo più o meno assistenziale dalle amministrazioni locali sono la prima, se non l’unica, fonte di lavoro nelle zone.In questi due anni di chiusura delle frontiere varie associazioni che operano nei quartieri più depressi di Ceuta e Melilla hanno segnalato un maggiore interesse da parte dei giovani a partecipare a corsi di formazione professionale di base: il mercato interno ha mostrato di avere bisogno di manodopera e artigiani per far fronte ai mancati ingressi dal Marocco.Nulla invece dovrebbe cambiare per quel che riguarda l’altro grande tema legato alle frontiere, il transito dei migranti. Già da aprile, cioè dal ristabilimento dei pieni rapporti diplomatici, è diminuito il numero dei transiti via terra fra il Marocco e le exclavi spagnole: è l’unica via migratoria verso la Spagna che mostra questa tendenza. Le due exclavi sono circondate da un’alta barriera, la , implementata negli anni per evitare proprio i passaggi clandestini. La  è alta fino a sei metri e prevede due diverse recinzioni: in mezzo ci passa una strada, a uso esclusivo di polizia, Guardia Civil (corrispondente dei nostri Carabinieri) ed esercito spagnolo.La barriere arrivano sul mare, lungo i moli (foto Il Post)Nella maggior parte dei casi la  è sufficiente per scoraggiare i tentativi di superamento, in altri il governo spagnolo pratica le criticate e illegali “”, un particolare sistema di respingimenti rapidi che ha consentito alle autorità di espellere i migranti arrivati a Ceuta e Melilla senza prenderne le generalità e senza consentire loro di fare richiesta di asilo o altri tipi di protezione.Gli attraversamenti irregolari sono costanti ma molto limitati (circa un migliaio nel 2022): di solito a Ceuta vengono tentati a nuoto o camminando nell’acqua bassa attorno ai moli e aggirando le barriere. Non sono pratiche prive di rischi: nel 2022 sono stati 25 i morti accertati, ma altri cadaveri potrebbero non essere stati recuperati. A Melilla invece lo scorso 24 giugno sono stati  in un tentativo di superamento collettivo della  da parte di un migliaio di persone.Lo scavalcamento collettivo di giugno a Melilla (AP Photo/Javier Bernardo)I migranti che riescono a entrare a Ceuta e Melilla e non vengono respinti attendono l’esito della propria richiesta di asilo in strutture spesso lontane dai centri cittadini, chiamate CETI (Centro di permanenza temporanea per immigrati): sono liberi di muoversi all’interno del territorio di Ceuta e Melilla, è previsto solo un rientro serale. La gestione di questi flussi, per quanto di bassa intensità, è stato un altro oggetto di discussione nel vertice ispano-marocchino: il governo socialista di Pedro Sánchez in questi anni ha incrementato, con più fondi stanziati per le forze di polizia, il controllo delle frontiere spagnole.",
        "ranked": 6,
        "placed": "Abroad",
        "epoch": 1675626306.950031,
        "language": "IT",
        "source": "ilPost"
    }
]
