[
    {
        "title": "La maggioranza discute sull’aumento delle spese militari",
        "date_raw": "March 29, 2022",
        "date": "2022-03-29",
        "url": "https://www.ilpost.it/politica/",
        "news_url": "https://www.ilpost.it/2022/03/29/spese-militari-italia-nato/",
        "subtitle": " Dopo un primo voto a favore, ora il Movimento 5 Stelle è contrario: ne hanno parlato martedì Giuseppe Conte e Mario Draghi ",
        "content": "Martedì pomeriggio il presidente del Consiglio Mario Draghi ha incontrato il  del Movimento 5 Stelle Giuseppe Conte per provare a mettersi d’accordo sull’aumento delle spese militari in Italia. Negli ultimi giorni il tema è stato molto dibattuto all’interno della maggioranza che sostiene il governo, con il M5S che si è mostrato restio ad accettare l’incremento delle spese, nonostante avesse inizialmente votato alla Camera un ordine del giorno per sostenerlo.Le divergenze non porteranno a una crisi di governo, ma potrebbero indebolire i piani di Draghi per avere una maggiore rilevanza in ambito internazionale nella crisi ucraina.Nel 2014, l’Italia e gli altri paesi della NATO si erano impegnati a portare le spese militari al 2 per cento del prodotto interno lordo (PIL) entro dieci anni. L’accordo aveva l’obiettivo di rilanciare le attività dell’alleanza dopo un periodo in cui gli investimenti erano stati limitati, concentrando le spese in settori legati alla difesa tradizionale e a quella telematica.Negli anni seguenti, l’Italia aveva iniziato a destinare quote sempre più consistenti alle spese militari, tenendosi comunque distante dal 2 per cento degli impegni assunti. Entro il 2024 il nostro paese dovrebbe aumentare la spesa e il governo Draghi ha intenzione di farlo, specialmente alla luce degli ultimi sviluppi , ma il M5S è contrario o vorrebbe per lo meno alcune ulteriori garanzie sulle spese.In un’intervista nel fine settimana a , Conte aveva detto di essere contrario «all’incremento massiccio delle spese militari» a carico del bilancio dello Stato. In seguito aveva spiegato di non volere mettere in dubbio gli accordi del 2014, anche perché proprio quando era al governo Conte aveva provveduto a un aumento delle spese militari verso il 2 per cento del PIL, ricordando che i tempi di realizzazione non potevano essere «un dogma indiscutibile».Conte sembra essere quindi disponibile a un mantenimento dell’impegno con la NATO, ma con tempi più dilatati rispetto a quelli finora previsti. Il tema sarà discusso oggi nell’incontro con Draghi, che in più occasioni aveva fatto intendere di voler rispettare gli impegni e i tempi assunti nel 2014.In una riunione di maggioranza nella serata di lunedì, il Partito Democratico ha proposto una sorta di documento unitario, nel quale viene specificata l’importanza della gradualità nell’aumento delle spese militari. La proposta è stata accolta positivamente dai partiti della maggioranza – a cominciare da Forza Italia, Lega e Italia Viva – tranne il M5S.Il confronto sulle spese militari si inserisce in un contesto più ampio legato al cosiddetto “decreto Ucraina”, che contiene al suo interno diversi provvedimenti, a cominciare dall’invio di armi all’esercito ucraino e dalla partecipazione dell’esercito italiano ad attività della NATO di rapida difesa. Il decreto contiene anche lo stanziamento di 10 milioni di euro per la gestione dei profughi ucraini. La discussione in Senato inizierà giovedì e, nel caso di un mancato accordo sulle spese militari, il governo potrebbe decidere di porre la fiducia vincolando di fatto il M5S a un voto favorevole.",
        "ranked": 0,
        "placed": "Politics",
        "epoch": 1648655227.865135,
        "language": "IT",
        "source": "ilPost"
    },
    {
        "title": "Cosa prevede la riforma del CSM",
        "date_raw": "February 11, 2022",
        "date": "2022-02-11",
        "url": "https://www.ilpost.it/politica/",
        "news_url": "https://www.ilpost.it/2022/02/11/riforma-consiglio-superiore-magistratura/",
        "subtitle": " Riorganizza l'organo di autogoverno della magistratura per limitare il peso delle correnti, e interviene sulle carriere dei magistrati che entrano in politica\t",
        "content": "Il governo ha presentato una proposta di riforma del Consiglio Superiore della Magistratura (CSM), l’organo di autogoverno della magistratura, e delle carriere dei magistrati che entrano in politica, che verrà presentata prossimamente al Parlamento. La riforma riorganizza il CSM nel tentativo di togliere peso alle “correnti” politiche al suo interno, soprattutto in seguito ad  che hanno coinvolto la magistratura italiana negli ultimi anni, e in generale interviene per limitare la politicizzazione del CSM, la lottizzazione delle nomine e stabilire le condizioni da rispettare per i magistrati che vogliono entrare in politica.I punti più importanti sono due: l’elezione dei membri del CSM scelti dalla magistratura, secondo la proposta, avverrà con un sistema misto, maggioritario e proporzionale. Serve a evitare che, come succede attualmente, le elezioni di fatto fossero una formalità, perché si candidavano pochi magistrati ed erano praticamente certi di essere eletti. Il secondo punto riguarda il destino dei magistrati che entrano in politica: non potranno candidarsi nelle regioni in cui hanno esercitato la funzione nei tre anni precedenti, e al loro eventuale rientro nella magistratura potranno svolgere solo incarichi amministrativi o ministeriali.La proposta del governo, a cui si è arrivati dopo settimane di trattative tra i partiti della maggioranza, è uno dei tre punti principali di una più ampia riforma della giustizia, che ha portato già a modifiche del processo penale e civile, e che l’Italia si è impegnata ad approvare per poter ottenere dall’Unione Europea i finanziamenti del Recovery Fund. In un Consiglio dei ministri che si è tenuto oggi sono stati inclusi nella bozza di riforma gli emendamenti al testo presentato inizialmente lo scorso giugno ai capigruppo dei partiti alla Commissione Giustizia della Camera.«È stata una discussione ricchissima e anche molto condivisa», ha detto il presidente del Consiglio Mario Draghi presentando la riforma, aggiungendo che c’è l’impegno per approvarla in tempo per le prossime elezioni del CSM, previste per luglio, e senza fare ricorso alla fiducia (cioè lavorando per mettere d’accordo tutta la maggioranza). «Era una riforma ineludibile», ha detto la ministra della Giustizia Marta Cartabia, perché la magistratura recuperi la fiducia necessaria di fronte ai cittadini.La riforma, i cui contenuti sono stati sintetizzati dai giornali dopo il Consiglio dei ministri, prevede di riportare il numero dei membri elettivi del CSM da 24 a 30, come erano prima di una riforma approvata nel 2002. Venti saranno scelti dagli stessi magistrati – due saranno giudici di Cassazione, 13 giudici di merito e 5 pubblici ministeri – e dieci dal parlamento, selezionati tra professori universitari in materie giuridiche e avvocati (i cosiddetti membri “laici”). A questi si aggiungono le tre persone che vi fanno parte per diritto: il presidente della Repubblica, che lo presiede, il primo presidente e il procuratore generale della Corte di Cassazione.Per quanto riguarda il sistema elettorale, 14 dei 20 magistrati del CSM saranno scelti con un sistema maggioritario che prevederà dei collegi nei quali saranno eletti i due magistrati più votati, su un minimo di sei candidati (se non ci sono, i candidati verranno sorteggiati). Un quindicesimo seggio sarà assegnato a un pubblico ministero sulla base di un calcolo ponderato che individuerà uno tra i terzi più votati. Gli ultimi cinque seggi saranno assegnati invece con un sistema proporzionale nazionale. Non ci saranno liste nazionali, ma ci si potrà candidare individualmente.È un sistema piuttosto articolato che serve soprattutto a introdurre una componente di imprevedibilità nelle elezioni del CSM, accusate da anni di favorire clientelismi, lottizzazioni delle cariche, avanzamenti di carriera legati all’appartenenza politica, e in generale di compromettere la neutralità e l’efficienza dell’organo, paragonato dai critici a un «mini parlamento, al cui interno albergano le divisioni per gruppi, le faziosità, le lotte fratricide, l’accaparramento di voti per interessi di parte, il mercato delle nomine e dei favori», come  Andrea Reale sul La magistratura è infatti divisa in “correnti” che funzionano in modo non molto diverso dai partiti politici: alcune sono più centriste, altre più vicine alla sinistra oppure alla destra. Queste fazioni si contendono la guida del sindacato dei magistrati, l’ANM, e di conseguenza anche le cariche elettive all’interno del CSM, dove decidono procedimenti disciplinari e promozioni alleandosi e scontrandosi tra loro. Tra i compiti più importanti del CSM ci sono infatti le nomine e i trasferimenti: per esempio da mesi una delle questioni più importanti e discusse di cui si sta occupando l’organo sono le nomine alla procura di Milano, dopo .Un altro punto della riforma prevede che le nomine d’ora in poi vengano gestite in ordine cronologico, occupandosi cioè prima di quelle vacanti da più tempo. Serve a evitare che il CSM le decida sulla base di accordi a “pacchetto”, spartendo gli incarichi liberi tra le correnti.L’altro aspetto più rilevante della riforma presentata dal governo riguarda cosa succede ai magistrati che vogliono candidarsi in politica.Sarà vietato esercitare contemporaneamente funzioni giurisdizionali e avere incarichi elettivi e di governo o amministrativi. I magistrati non potranno candidarsi nelle regioni in cui hanno esercitato la funzione nei tre anni precedenti, e al loro eventuale rientro nella magistratura potranno svolgere solo incarichi amministrativi o ministeriali. Nel momento della candidatura, i magistrati andranno in aspettativa senza percepire il compenso.Per quanto riguarda l’eventuale ritorno in magistratura dopo la candidatura in politica, saranno previste varie casistiche a seconda dell’incarico che aveva in precedenza il magistrato e a seconda che sia stato eletto o meno. Chi viene eletto non potrà più svolgere alcuna funzione giurisdizionale, quella cioè che riguarda l’applicazione delle norme e delle leggi, ma sarà messo fuori ruolo in incarichi amministrativi. Chi non viene eletto o viene chiamato a ricoprire incarichi apicali nei ministeri dovrà aspettare invece tre anni prima di poter di nuovo esercitare funzioni giurisdizionali.",
        "ranked": 25,
        "placed": "Politics",
        "epoch": 1648655228.5086236,
        "language": "IT",
        "source": "ilPost"
    },
    {
        "title": "Il ministro Giorgetti dice che il superbonus ha drogato l’edilizia",
        "date_raw": "February 13, 2022",
        "date": "2022-02-13",
        "url": "https://www.ilpost.it/politica/",
        "news_url": "https://www.ilpost.it/2022/02/13/giorgetti-superbonus/",
        "subtitle": " Sostiene che il bonus per le ristrutturazioni abbia contribuito a far salire i prezzi dei materiali e causato un aumento dell'inflazione\t",
        "content": "Il ministro dello Sviluppo economico Giancarlo Giorgetti ha confermato l’intenzione del governo di cambiare le regole dei bonus edilizi e in particolare del superbonus, l’agevolazione fiscale per gli interventi di ristrutturazione che migliorano l’efficienza energetica di case e condomini. Oltre a costare moltissimo allo Stato, il superbonus è considerato poco equo perché favorisce le fasce benestanti della popolazione, sembra portare benefici limitati in termini di emissioni risparmiate e ha favorito la nascita di molte piccole aziende edili spesso improvvisate, con rischi non trascurabili per la sicurezza sul lavoro. Un altro problema sono le frodi. Nel 2021 sono stati segnalati e bloccati quattro miliardi di euro di crediti legati ai bonus edilizi, tra cui il superbonus. Delle frodi  anche il presidente del Consiglio Mario Draghi. Durante la conferenza stampa di fine anno, aveva spiegato che le frodi e l’aumento dei prezzi, attribuibile in parte al superbonus, erano due motivi validi per non confermare gli incentivi anche per i prossimi anni. Nonostante il parere contrario del governo, il Parlamento aveva poi deciso di mantenere il superbonus senza significative correzioni, arrivate solo a fine gennaio con il nuovo e discusso decreto.Il ministro Giorgetti,  dal , ha ribadito alcune delle critiche che erano state fatte da Draghi:«Il governo aveva cercato di limitarlo, poi il Parlamento ha deciso di allargare le maglie, anche troppo. Ora costerà moltissimo. Stiamo mettendo un sacco di soldi sull’edilizia che, per carità, può aver avuto senso sostenere nella fase più dura della pandemia e di certo contribuisce chiaramente alla crescita. Ma ora droghiamo un settore in cui l’offerta di imprese e manodopera è limitata. Stiamo facendo salire i prezzi e contribuiamo all’inflazione».Il governo  per cercare di limitare le frodi con il blocco della cessione a più intermediari dei crediti d’imposta, cioè le detrazioni sulle tasse, trasferiti in precedenza tra privati, imprese e banche di fatto come strumento di pagamento. Gli effetti di questa misura, tuttavia, potrebbero non essere stati valutati con sufficiente attenzione dal governo, dato che la limitazione nelle cessioni dei crediti fiscali ha convinto enti e banche a sospenderne l’acquisizione, costringendo le imprese a rivedere i bilanci e a ridiscutere le condizioni con i clienti in corso d’opera.Ora sono attese ulteriori correzioni: , il governo potrebbe ripristinare la cessione multipla, ma solo tra istituti vigilati dalla Banca d’Italia, obbligati alle segnalazioni antiriciclaggio, e all’interno di entità appartenenti ad uno stesso gruppo. Il nuovo provvedimento potrebbe essere discusso e approvato in Consiglio dei ministri la prossima settimana con un nuovo decreto. ",
        "ranked": 24,
        "placed": "Politics",
        "epoch": 1648655228.5211258,
        "language": "IT",
        "source": "ilPost"
    },
    {
        "title": "La Corte Costituzionale deve valutare i referendum su cannabis, eutanasia e giustizia",
        "date_raw": "February 14, 2022",
        "date": "2022-02-14",
        "url": "https://www.ilpost.it/politica/",
        "news_url": "https://www.ilpost.it/2022/02/14/corte-costituzionale-referendum-cannabis-eutanasia-giustizia/",
        "subtitle": " Domani deciderà se i quesiti promossi da Radicali e Lega sono ammissibili, ma c'è una sovrapposizione con la riforma Cartabia\t",
        "content": "Martedì la Corte Costituzionale si pronuncerà sull’ammissibilità di otto referendum: quelli su eutanasia attiva e cannabis legale, e i sei referendum sulla giustizia promossi da Lega e Radicali. I quindici giudici giudicheranno se le questioni al centro dei referendum non rientrano in una delle quattro categorie di leggi che, secondo l’articolo 75 della Costituzione, non possono essere sottoposte a questo tipo di votazione, e valuteranno se ci siano altri criteri di inammissibilità. Se i giudici si pronunceranno a favore dei referendum il presidente della Repubblica, su deliberazione del Consiglio dei ministri, indirà con un decreto i referendum stessi fissandone la data tra il 15 aprile e il 15 giugno.In questi ultimi giorni, il nuovo presidente della Corte Costituzionale Giuliano Amato si era espresso anticipando che approccio avrebbe prediletto, in un modo accolto positivamente dalle associazioni e dai partiti che hanno promosso i referendum. Aveva infatti spiegato: «davanti ai quesiti referendari ci si può porre in due modi: o cercare qualunque pelo nell’uovo per buttarli nel cestino oppure cercare di vedere se ci sono ragionevoli argomenti per dichiarare ammissibili referendum che pure hanno qualche difetto. Noi dobbiamo lavorare al massimo in questa seconda direzione, perché il nostro punto di partenza è consentire, il più possibile, il voto popolare».Il referendum sull’eutanasia legale propone di abrogare una parte dell’articolo 579 del codice penale, che punisce l’omicidio di una persona consenziente: in questo modo sarebbe permessa l’eutanasia attiva, che avviene quando il medico somministra il farmaco necessario a morire e che al momento è illegale in Italia.Il referendum sulla cannabis interviene sul Testo Unico in materia di disciplina degli stupefacenti e sostanze psicotrope sia sul piano della rilevanza penale sia su quello delle sanzioni amministrative di una serie di condotte in materia di droghe. Propone, innanzitutto, di depenalizzare la coltivazione e di eliminare il carcere per qualsiasi condotta illecita relativa alla cannabis, con eccezione dell’associazione finalizzata al traffico illecito. Sul piano amministrativo il quesito propone di eliminare la sanzione della sospensione della patente di guida e del certificato di idoneità alla guida di ciclomotori, oggi prevista per tutte le condotte finalizzate all’uso personale di qualsiasi sostanza stupefacente o psicotropa.I referendum sulla giustizia, se ammessi, potrebbero invece causare alcuni problemi. I sei quesiti sono stati infatti proposti in un momento particolare, proprio mentre il parlamento sta lavorando a una riforma strutturale della giustizia il cui ultimo capitolo – dopo quelli sul processo penale e sul processo civile che sono già diventati legge – ha a che fare con la riforma del Consiglio superiore della magistratura (Csm) e dell’ordinamento giudiziario. Un tema che coincide in parte con quello dei referendum.L’11 febbraio il Consiglio dei ministri aveva approvato la proposta di riforma del Csm e dell’ordinamento giudiziario della ministra della Giustizia Marta Cartabia. Durante una conferenza stampa, il presidente del Consiglio Mario Draghi aveva spiegato che l’approvazione era arrivata all’unanimità anche se fra le diverse forze politiche di maggioranza c’erano e permangono delle «differenze di vedute». «È stata una discussione ricchissima e anche molto condivisa», aveva detto Draghi presentando la riforma, aggiungendo che c’è l’impegno per approvarla senza fare ricorso alla fiducia (cioè lavorando per mettere d’accordo tutta la maggioranza) e in tempo per le prossime elezioni del Csm, previste per luglio. La riforma del Csm approvata in Consiglio dei ministri inizierà il suo iter in commissione alla Camera mercoledì. E ci sono diverse preoccupazioni che la discussione parlamentare sovrapposta alla campagna referendaria, che partirà se la Consulta darà il suo via libera, possa creare confusione e diversi problemi politici.Il primo e il secondo quesito dei referendum di Lega e Radicali riguardano la responsabilità civile dei magistrati e la separazione delle carriere, il terzo interviene sulla custodia cautelare, il quarto chiede di abolire la legge Severino nella parte in cui prevede la sanzione accessoria dell’incandidabilità e del divieto di ricoprire cariche elettive e di governo dopo una condanna definitiva. Il quinto riguarda il requisito della raccolta firme per il magistrato che intende candidarsi al Consiglio superiore della magistratura, l’organo di autogoverno della magistratura, e l’ultimo referendum interviene sulla valutazione dei magistrati: cioè sugli organi che hanno il compito di valutare l’operato dei magistrati e che possono essere composti anche da membri non togati (da avvocati, ad esempio), ma nei quali, oggi, solo i membri togati hanno diritto di voto. Lega e Radicali vogliono dare anche ai membri non togati la possibilità di esercitare il diritto di voto sulle valutazioni dei magistrati.Dei sei referendum proposti, ce ne sono due che potrebbero influire sulla discussione che inizierà alla Camera sulla riforma della ministra della Giustizia Cartabia: quello sulla separazione delle carriere e quello sulla responsabilità civile dei giudici. Il primo avrebbe una conseguenza precisa sul testo. Come ha spiegato il giurista Nello Rossi su , più che di separazione delle carriere dei magistrati sarebbe corretto parlare di separazione delle funzioni: quella tra giudice e pubblico ministero. L’obiettivo del quesito è eliminare la possibilità di passare da una funzione all’altra: oggi questo passaggio è possibile farlo quattro volte. La riforma Cartabia ridurrebbe i passaggi a due, mentre il referendum propone che il magistrato scelga all’inizio della carriera la funzione che poi manterrà durante tutta la vita professionale.Il referendum sulla responsabilità civile diretta avrebbe soprattutto conseguenze politiche. Il referendum prevede che il magistrato paghi di tasca propria l’eventuale condanna per l’errore giudiziario commesso, eliminando pertanto il “filtro” dello stato, il fatto cioè che sia lo stato a rivalersi economicamente sul magistrato. Se il referendum venisse approvato e poi votato dalla maggioranza dei cittadini, commenta , suonerebbe «come l’espressa richiesta di una legge molto severa contro i giudici».Giulia Bongiorno, senatrice e responsabile giustizia della Lega, ha dichiarato che i quesiti referendari sulla giustizia e la riforma del Csm di Cartabia «sono due binari che corrono in parallelo e non sono sovrapponibili» e che «la volontà popolare che si esprimerà sui quesiti referendari scuoterà il timido approccio del Parlamento su temi di grande interesse». Per il Partito Democratico, invece, deve essere il Parlamento a decidere sul tema della riforma della giustizia e Pietro Grasso, oggi senatore di Liberi e Uguali ed ex magistrato, ha dichiarato che il «corto circuito» tra riforma, referendum e campagna referendaria potrebbe «incendiare il clima a danno della possibilità di una buona riforma condivisa».",
        "ranked": 22,
        "placed": "Politics",
        "epoch": 1648655228.5506039,
        "language": "IT",
        "source": "ilPost"
    },
    {
        "title": "La Corte Costituzionale ha respinto il referendum sull’eutanasia",
        "date_raw": "February 15, 2022",
        "date": "2022-02-15",
        "url": "https://www.ilpost.it/politica/",
        "news_url": "https://www.ilpost.it/2022/02/15/referendum-eutanasia-respinto/",
        "subtitle": " In una nota ha fatto sapere che in caso di approvazione la legge non avrebbe assicurato «la tutela minima costituzionalmente necessaria della vita umana»\t",
        "content": "La Corte Costituzionale ha giudicato inammissibile il referendum sull’eutanasia attiva, chiesto con una raccolta firme  dall’Associazione Luca Coscioni. In tutto erano state raccolte 1,2 milioni di firme. La sentenza integrale della Corte sarà disponibile nei prossimi giorni.Le motivazioni integrali della decisioni non sono ancora state diffuse.  il referendum è stato respinto perché in caso di legalizzazione dell’eutanasia «non sarebbe stata preservata la tutela minima costituzionalmente necessaria della vita umana, in generale, e con particolare riferimento alle persone deboli e vulnerabili».Il referendum proponeva di abrogare una parte dell’articolo 579 del codice penale, che punisce l’omicidio di una persona consenziente: in questo modo sarebbe stata permessa l’eutanasia attiva, che avviene quando il medico somministra il farmaco necessario a morire e che al momento è illegale in Italia.Era stata proprio la Corte Costituzionale ad avviare di fatto un dibattito pubblico sull’eutanasia e il suicidio assistito quando nel 2019 era intervenuta sulla morte di Fabiano Antoniani, noto anche come “DJ Fabo”,  che a determinate condizioni non è punibile una forma di eutanasia definita assistenza al suicidio, cioè quando una persona di fatto permette a un’altra di suicidarsi.Concretamente, la sentenza stabilì che in Italia si può aiutare una persona a morire senza rischiare di finire in carcere se quella persona ha una patologia irreversibile, se la patologia irreversibile le provoca sofferenze fisiche o anche solamente psicologiche per lei intollerabili, se la persona è pienamente capace di decidere liberamente e consapevolmente, e se è tenuta in vita da trattamenti di sostegno vitale. La Corte Costituzionale aveva di fatto spinto il Parlamento ad approvare una legge in merito: un testo base sul suicidio assistito  dalla commissione Giustizia della Camera, ma da allora non ci sono stati altri sviluppi concreti.Marco Cappato, tesoriere e leader dell’Associazione Luca Coscioni, ha commentato la sentenza della Corte su Twitter spiegando che cercherà «altre strade».La  ha deciso: non potremo votare il Referendum .Percorriamo altre strade: disobbedienza civile, ricorsi. Mi dispiace per chi dovrà sopportare ancora una condizione di sofferenza, e per la democrazia italiana. Ma otterremo l'obiettivo.— Marco Cappato (@marcocappato)  ",
        "ranked": 20,
        "placed": "Politics",
        "epoch": 1648655228.5624924,
        "language": "IT",
        "source": "ilPost"
    },
    {
        "title": "C’è un documento che può risolvere il guaio legale del M5S, o forse no",
        "date_raw": "February 13, 2022",
        "date": "2022-02-13",
        "url": "https://www.ilpost.it/politica/",
        "news_url": "https://www.ilpost.it/2022/02/13/regolamento-crimi-conte-m5s/",
        "subtitle": " L'ex capo reggente Vito Crimi lo ha recuperato dal suo archivio e ora dovrà essere valutato dai giudici del tribunale di Napoli ",
        "content": "L’ex capo reggente del Movimento 5 Stelle Vito Crimi ha trovato nel suo archivio un documento che potrebbe annullare la sospensione del capo politico del partito, Giuseppe Conte.Lunedì, infatti, il tribunale di Napoli  la delibera con cui lo scorso agosto il Movimento 5 Stelle aveva indetto l’elezione di Giuseppe Conte a capo del partito. Il tribunale, sospendendo la delibera come richiesto dal ricorso presentato da tre attivisti, aveva di fatto annullato il risultato dell’elezione.Nella sua decisione, il tribunale di Napoli aveva spiegato che le due delibere approvate ad agosto con cui il M5S aveva modificato il proprio statuto e indetto l’elezione di Conte erano irregolari perché votate soltanto dagli iscritti al Movimento da più di sei mesi. Quella di far votare solo gli iscritti da più di sei mesi era una possibilità prevista dal vecchio statuto, ma soltanto «con regolamento adottato dal comitato di garanzia, su proposta del consiglio direttivo», due organi interni. Secondo il tribunale, la proposta formale non era mai arrivata e per questo la votazione doveva essere estesa a tutti i 195.387 iscritti al partito al momento della proposta, e non solo ai 113.894 che erano iscritti da più di sei mesi.Domenica Vito Crimi  che in realtà la proposta era arrivata nel 2018 con una mail inviata da Luigi Di Maio per chiedere di fissare l’apertura delle convocazioni soltanto agli iscritti da oltre sei mesi. «Ho telefonato ai colleghi del comitato di Garanzia che presiedevo, Roberta Lombardi e Giancarlo Cancelleri, e ho risposto: diamo parere favorevole», ha detto Crimi. «C’è stato anche un verbale. Ma stiamo parlando di legalese, davanti a un fatto politico inattaccabile: il riconoscimento plebiscitario degli iscritti del M5S verso Conte. Nessuno può mettere in dubbio che sia il punto di riferimento di un Movimento che si sta rinnovando».Crimi sostiene che la decisione di far votare le persone iscritte da oltre sei mesi fosse una prassi da ormai quattro anni e per questo motivo nei giorni scorsi non aveva cercato il documento. Dopo la decisione del tribunale, Crimi lo ha recuperato con qualche difficoltà: «Ho fatto il ripristino del backup, ho dovuto richiamare il mio ex segretario che lavorava con me quando ero sottosegretario all’Editoria, all’epoca dei fatti. Mi sono messo a spulciare migliaia di mail. L’indirizzo del comitato di garanzia era aperto a tutti gli iscritti, ogni giorno arrivavano lettere di ogni tipo, i reclami. Non mi ricordavo nemmeno se il regolamento fosse del 2018 o del 2019. Ho riscoperto alcuni regolamenti di cui nemmeno ricordavo l’esistenza». Gli avvocati del Movimento 5 Stelle hanno depositato l’istanza per la revoca del provvedimento cautelare.Al momento, però, non è chiaro se il verbale ritrovato da Crimi nel suo archivio sia sufficiente a convincere i giudici che l’elezione di Conte sia valida. L’avvocato degli attivisti che hanno presentato il ricorso, Lorenzo Borrè, ha scritto sul suo profilo Facebook che «due mail non fanno un regolamento». L’udienza per la revoca del provvedimento cautelare non è stata ancora fissata.",
        "ranked": 23,
        "placed": "Politics",
        "epoch": 1648655228.573895,
        "language": "IT",
        "source": "ilPost"
    },
    {
        "title": "Le commissioni Affari costituzionali e Bilancio della Camera hanno approvato l’inserimento del cosiddetto “bonus psicologo” nel decreto Milleproroghe",
        "date_raw": "February 17, 2022",
        "date": "2022-02-17",
        "url": "https://www.ilpost.it/politica/",
        "news_url": "https://www.ilpost.it/2022/02/17/bonus-psicologo-commissioni-approvato-milleproroghe/",
        "subtitle": " \t",
        "content": "Le commissioni Affari costituzionali e Bilancio della Camera  un emendamento al decreto Milleproroghe attualmente in discussione che prevede lo stanziamento di 20 milioni di euro nel 2022 per il finanziamento del cosiddetto “bonus psicologo”. È un contributo economico che serve ad aiutare le persone a sostenere le spese iniziali per un percorso di terapia psicologica, che era stato inizialmente inserito come emendamento alla legge di bilancio ma bocciato nella discussione in Senato lo scorso dicembre.L’eliminazione del bonus dalla legge di bilancio , e alla fine è stato deciso di inserirlo nel decreto Milleproroghe, una norma che serve a rinviare scadenze di legge vicine al termine, ma che di solito finisce per contenere un po’ di tutto. L’emendamento, come tutto il decreto, al momento è in esame nelle commissioni parlamentari e dovrà essere approvato da Camera e Senato per diventare ufficiale.L’emendamento prevede che 10 milioni servano a finanziare il bonus e altri 10 per potenziare le strutture sanitarie che forniscono sostegno psicologico. Il bonus potrà essere ottenuto come parziale rimborso delle spese sostenute per le sedute di terapia, e avrà un importo massimo di 600 euro a persona. Dal bonus saranno escluse le persone con ISEE superiore a 50mila euro.Il testo della riformulazione degli emendamenti sulla salute mentale che battezza il . L’approvazione è arrivata quasi alle 3 del mattino nell’aula dei gruppi parlamentari durante l’esame del dl proroga termini (il cosiddetto milleproroghe…  — nomfup (@nomfup) ",
        "ranked": 18,
        "placed": "Politics",
        "epoch": 1648655228.6564267,
        "language": "IT",
        "source": "ilPost"
    },
    {
        "title": "L’ex sindaco di Roma Gianni Alemanno è stato condannato in appello a 1 anno e 10 mesi di carcere per finanziamento illecito e traffico di influenze illecite nell’inchiesta “Mafia Capitale”",
        "date_raw": "February 18, 2022",
        "date": "2022-02-18",
        "url": "https://www.ilpost.it/politica/",
        "news_url": "https://www.ilpost.it/2022/02/18/alemanno-condannato-finanziamento-illecito-traffico-influenze-illecite-mafia-capitale/",
        "subtitle": " \t",
        "content": "La Corte di Appello di Roma  Gianni Alemanno, ex sindaco della città, a 1 anno e 10 mesi di carcere per finanziamento illecito e traffico di influenze illecite nell’ambito dell’inchiesta “Mafia Capitale”.La sentenza della Corte di Appello è arrivata dopo che la Corte di Cassazione lo scorso luglio aveva annullato una condanna per corruzione emessa nei confronti di Alemanno , ma  che venisse nuovamente processato dalla Corte di Appello per le accuse di traffico di influenze illecite e finanziamento illecito, per le quali venerdì è stato giudicato colpevole.Alemanno è stato condannato per aver favorito alcuni finanziamenti da parte del comune di Roma alla società municipalizzata Eur SPA. I finanziamenti sarebbero stati destinati a saldare debiti con soggetti riconducibili a Salvatore Buzzi e Massimo Carminati, i due principali imputati nel processo su “Mafia Capitale”, condannati nel processo di appello-bis rispettivamente a 12 e 10 anni di carcere per associazione a delinquere. Alemanno ha detto che aspetterà le motivazioni prima di fare ricorso in Cassazione.",
        "ranked": 17,
        "placed": "Politics",
        "epoch": 1648655228.6677163,
        "language": "IT",
        "source": "ilPost"
    },
    {
        "title": "Il governo litiga sul superbonus",
        "date_raw": "February 15, 2022",
        "date": "2022-02-15",
        "url": "https://www.ilpost.it/politica/",
        "news_url": "https://www.ilpost.it/2022/02/15/governo-litiga-superbonus/",
        "subtitle": " Draghi e Franco lo criticano da settimane, Salvini e il M5S lo difendono, e in mezzo ci sono delle cose da decidere\t",
        "content": "Da giorni dentro al governo e alle forze di maggioranza è in corso una animata e delicata discussione sul superbonus 110%, l’agevolazione fiscale per gli interventi di ristrutturazione che migliorano l’efficienza energetica di case e condomini per la quale il governo ha stanziato miliardi e miliardi di euro e che da settimane è oggetto di critiche. Il presidente del Consiglio Mario Draghi e il ministro dell’Economia Daniele Franco hanno criticato duramente la misura, accusandola di aver favorito gravi frodi al fisco, ma il principale partito che l’ha voluta – il Movimento 5 Stelle – continua a difenderla, sostenuto in questi giorni da Matteo Salvini della Lega.In uno dei Consigli dei ministri previsti per questa settimana il governo dovrà probabilmente decidere se e quale correttivo approvare per risolvere un problema seguito a un decreto di fine gennaio, che nel tentativo di contrastare le frodi aveva limitato fortemente un meccanismo alla base del superbonus, col risultato di fatto . Ma le opinioni sul superbonus sono piuttosto discordanti dentro al governo: la Lega sembra piuttosto divisa, tra Salvini che lo difende e il ministro dello Sviluppo economico Giancarlo Giorgetti che lo critica accodandosi a Draghi e Franco. Il M5S intanto non vuole rinunciare a una delle misure che più ha sostenuto negli ultimi anni, mentre il Partito Democratico sembra occupato prevalentemente a mediare. Il  110% era stato  nel 2020 dal secondo governo Conte, sostenuto dal Partito Democratico e dal Movimento 5 Stelle: prevedeva che lo stato rimborsasse, e anzi corrispondesse un sovrapprezzo del 10%, una fascia molto ampia di lavori di ristrutturazione degli edifici residenziali.  Oltre a costare moltissimo allo stato, il superbonus è considerato poco equo perché favorisce le fasce benestanti della popolazione, sembra portare benefici limitati in termini di emissioni risparmiate e ha favorito la nascita di molte piccole aziende edili spesso improvvisate, con rischi non trascurabili per la sicurezza sul lavoro. E le modalità con cui erano stati organizzati i rimborsi, secondo molti osservatori e secondo la presidenza del Consiglio e il ministero dell’Economia, hanno favorito le frodi.Nel weekend, Giorgetti  che il superbonus sta “drogando” il settore edilizio, contribuendo a far salire i prezzi e l’inflazione. Non è un’opinione isolata: Franco aveva definito le truffe legate al superbonus e agli altri bonus edilizi «tra le truffe più grandi che la Repubblica abbia mai visto».I problemi principali individuati dal governo riguardavano la possibilità di cedere per un numero di volte illimitato, tra privati, imprese e banche, i crediti d’imposta, cioè le detrazioni sulle tasse concesse a chi fruisce dei bonus. Erano usati di fatto come strumento di pagamento, ma questi passaggi avevano favorito frodi e fatturazioni false, oltre che il riciclaggio di denaro. Nel 2021 l’Agenzia delle Entrate aveva bloccato quattro miliardi di euro di crediti legati ai bonus edilizi, tra cui il superbonus.Il governo aveva perciò deciso di limitare questo fenomeno permettendo di cedere il credito d’imposta una sola volta. Ma la possibilità di scambiarlo era stata una delle misure che più avevano garantito un’immediata disponibilità di soldi e spinto in modo significativo le ristrutturazioni, favorendo l’espansione del settore edilizio. La limitazione nelle cessioni dei crediti fiscali aveva convinto enti e banche a sospenderne l’acquisizione, costringendo le imprese a rivedere i bilanci e a ridiscutere le condizioni con i clienti in corso d’opera. Da giorni si aspetta che il governo prenda una decisione per correggere questo problema. Le anticipazioni dei giornali dicono che l’idea sia di concedere «fino a tre cessioni dei crediti, ma solo se “bollinati” e solo tra istituti vigilati da Bankitalia, come banche e assicurazioni», scrive oggi . I crediti “bollinati” sarebbero quelli a cui è stato associato un codice dell’Agenzia delle Entrate alla prima emissione, che dovrà sempre essere tracciabile cessione dopo cessione. Serve a dare la possibilità a chi acquisisce un credito di risalire alla sua origine, verificando che corrisponda effettivamente a un lavoro vero.Il governo dovrà poi decidere come occuparsi degli istituti finanziari che a un certo punto hanno acquisito dei crediti d’imposta fasulli: una situazione che riguarda per l’appunto crediti d’imposta per miliardi e miliardi di euro, e che coinvolge in particolare Bancoposta.Il M5S intanto è piuttosto scocciato che Draghi e Franco stiano parlando così male e così insistentemente del superbonus, di cui sono stati e sono ancora i principali sostenitori. Il presidente del Movimento Giuseppe Conte ha detto che «non si può brindare al +6% del PIL e poi gettare fango sul Superbonus, che ci ha reso la locomotiva d’Europa sulle costruzioni».",
        "ranked": 21,
        "placed": "Politics",
        "epoch": 1648655228.677433,
        "language": "IT",
        "source": "ilPost"
    },
    {
        "title": "Il governo vuole riformare le concessioni balneari",
        "date_raw": "February 16, 2022",
        "date": "2022-02-16",
        "url": "https://www.ilpost.it/politica/",
        "news_url": "https://www.ilpost.it/2022/02/16/governo-concessioni-balneari/",
        "subtitle": " Martedì ha chiesto al Parlamento la delega per metterle finalmente a gara, dopo anni di discussioni\t",
        "content": "Martedì sera il governo guidato da Mario Draghi ha approvato due provvedimenti per riformare i meccanismi con cui vengono assegnate le concessioni pubbliche agli stabilimenti balneari, un tema di cui in Italia si discute ormai da una ventina d’anni: la misura del governo, se andrà a buon fine, potrebbe avviare nuove gare pubbliche per le concessioni a partire dal 2024.Per prima cosa il governo ha preso atto, con un decreto legge, della  sentenza del Consiglio di Stato che impone la scadenza di tutte le concessioni entro il 2024. Il governo ha poi approvato un disegno di legge per chiedere al Parlamento una delega per riformare l’intero sistema con una serie di decreti attuativi, compito che di norma spetterebbe proprio al Parlamento. È la prima volta che un governo prende l’iniziativa di riformare le concessioni balneari, che in alcuni casi vengono garantite alle stesse aziende da decenni.La questione è comunque diventata piuttosto urgente dopo la sentenza del Consiglio di Stato, che aveva annullato una norma approvata dal primo governo di Giuseppe Conte, sostenuto dalla Lega e dal Movimento 5 Stelle, che prorogava tutte le concessioni fino al 2033.In realtà, appena pochi giorni prima della sentenza, anche il governo Draghi  a riformare le concessioni balneari, limitandosi a promuovere una «mappatura» delle attuali concessioni. Allora come oggi, il più ostile a una liberalizzazione delle concessioni balneari tra i partiti al governo è la Lega. Nonostante martedì i suoi ministri abbiano votato a favore dell’approvazione dei due provvedimenti – votati all’unanimità – il partito ha già annunciato che intende modificare il disegno di legge durante il suo iter di conversione in legge da parte del Parlamento, verosimilmente per fissare alcuni paletti per la futura legge-delega del governo.Ormai da 15 anni, da quando nel 2006 la Commissione Europea approvò la cosiddetta , il governo italiano dovrebbe liberalizzare le concessioni pubbliche, cioè i beni di proprietà statale come le spiagge, per le quali dovrebbero essere organizzate gare pubbliche con regole equilibrate e pubblicità internazionale. Secondo una stima dell’Unione delle camere di commercio in Italia sono attivi 6.823 stabilimenti balneari, per un totale di circa 12mila concessioni di terreni.La situazione è immobile da decenni e le liberalizzazioni inesistenti: i proprietari degli stabilimenti hanno goduto per decenni di rinnovi delle concessioni quasi automatici e di canoni di affitto molto bassi (in genere pochi euro al metro quadro). In alcuni casi i “bagni” sono gestiti dalla stessa famiglia sin dall’inizio del secolo scorso, in virtù di un patto non scritto: in cambio di concessioni infinite e affitti molto bassi, le aziende balneari avrebbero investito nelle spiagge costruendo strutture ricettive e incentivando così il turismo.Oggi però la loro posizione è diventata di fatto un monopolio, peraltro pattuito a prezzi irrisori. Una stima citata dal  indica che ogni anno lo Stato ricava dalle concessioni balneari circa 115 milioni di euro, a fronte però di un giro d’affari enormemente superiore, da circa 15 miliardi di euro.Il testo del disegno di legge in cui il governo chiede al Parlamento la delega per riformare le concessioni balneari non è ancora disponibile, ma fonti della presidenza del Consiglio fanno sapere che le gare per assegnare le concessioni dovranno essere «imparziali», e favorire la partecipazione «delle microimprese e piccole imprese, e di enti del terzo settore».Le gare però saranno stilate in modo che gli attuali proprietari conservino comunque un certo vantaggio competitivo: conterà «l’esperienza tecnica e professionale già acquisita», «comunque tale da non precludere l’accesso al settore di nuovi operatori», e una corsia preferenziale sarà riservata alle persone che «nei cinque anni antecedenti l’avvio della procedura hanno utilizzato la concessione come prevalente fonte di reddito».Comprensibilmente l’associazione di categoria dei gestori di stabilimenti balneari, Assobalneari, è molto critica della decisione del governo. «",
        "ranked": 19,
        "placed": "Politics",
        "epoch": 1648655228.687135,
        "language": "IT",
        "source": "ilPost"
    },
    {
        "title": "Cos’è successo al limite all’uso dei contanti",
        "date_raw": "February 21, 2022",
        "date": "2022-02-21",
        "url": "https://www.ilpost.it/politica/",
        "news_url": "https://www.ilpost.it/2022/02/21/contanti-limite-mille-euro-milleproroghe/",
        "subtitle": " Un emendamento al Milleproroghe ha rimandato di un anno l'abbassamento del tetto a mille euro, contro il parere del governo\t",
        "content": "Nel corso dell’esame degli emendamenti al cosiddetto decreto Milleproroghe  che ha rimandato di un anno l’introduzione del limite di mille euro nei pagamenti in contanti. La decisione, presa nella notte tra mercoledì e giovedì della scorsa settimana nelle commissioni congiunte Bilancio e Affari costituzionali della Camera, ha suscitato molte discussioni perché l’emendamento è stato approvato contro il parere del governo.Il limite di mille euro, che serve a contrastare l’uso di grandi quantità di contanti per evadere il fisco, era in realtà già entrato in vigore dallo scorso primo gennaio, quindi di fatto l’emendamento riporta la situazione a com’era a dicembre. Era stato previsto dalla legge di bilancio del 2020, che aveva inizialmente abbassato il limite da 3mila a 2mila euro dal primo luglio 2020, prevedendo un ulteriore abbassamento a 1.000 euro dal 2022, quello annullato e rimandato dall’emendamento del Milleproroghe.Dell’emendamento si è discusso soprattutto perché approvato contro il parere del governo, che è stato battuto per un solo voto in commissione. Era stato presentato da Fratelli d’Italia, partito che è all’opposizione, ma è stato votato anche da esponenti di Forza Italia e della Lega, che invece sostengono il governo Draghi. L’emendamento, come tutto il decreto Milleproroghe, dovrà essere approvato da Camera e Senato per diventare effettivo, ma difficilmente verrà eliminato: il governo aveva infatti posto la fiducia sul decreto, che è stata votata lunedì alla Camera, e un eventuale voto contrario avrebbe fatto cadere il governo. Martedì il decreto sarà esaminato al Senato. Il posticipo dell’abbassamento del limite sui pagamenti in contanti ha soddisfatto tutto il centrodestra, che nel corso degli ultimi anni si era più volte espresso contro. Il leader della Lega Matteo Salvini ha detto che «è una vittoria della Lega e del centrodestra: guardiamo a esempi europei come la Germania».Il partito più critico è stato invece il Movimento 5 Stelle, che aveva introdotto il limite a mille euro durante il secondo governo guidato da Giuseppe Conte (di cui facevano parte anche Partito Democratico, Liberi e Uguali e Italia Viva). Proprio Conte ha commentato l’approvazione dell’emendamento definendola «una mossa […] che finisce per favorire l’economia sommersa». Il Partito Democratico, tramite il senatore Franco Mirabelli, ha invece ribadito la necessità di un tetto a mille euro per l’uso dei contanti, definendola «una misura efficace contro la corruzione e l’evasione e aiuta a contrastare le mafie facilitando la tracciabilità del denaro e contrastando il riciclaggio».La limitazione all’uso dei contanti negli ultimi anni è stata ostacolata sia dal centrodestra che dal centrosinistra. Nel 2002 il primo governo di Silvio Berlusconi, di centrodestra, innalzò il limite a 12.500 euro, ma nel 2007 il governo di centrosinistra guidato da Romano Prodi lo abbassò a 5mila euro.Nel 2008 il successivo governo Berlusconi lo riportò di nuovo a 12.500 euro, ma nel 2010 lo abbassò a 5mila euro e un anno dopo a 2.500 euro. Il primo a portare il tetto dei contanti a mille euro fu il governo di Mario Monti nel 2011, ma il limite venne alzato di nuovo a 3mila euro dal governo guidato da Matteo Renzi, all’epoca segretario del Partito Democratico. ",
        "ranked": 16,
        "placed": "Politics",
        "epoch": 1648655228.69661,
        "language": "IT",
        "source": "ilPost"
    },
    {
        "title": "Matteo Renzi è stato condannato dalla Corte dei Conti a pagare 70mila euro per danno erariale, per fatti relativi a quando era sindaco di Firenze",
        "date_raw": "March 03, 2022",
        "date": "2022-03-03",
        "url": "https://www.ilpost.it/politica/",
        "news_url": "https://www.ilpost.it/2022/03/03/renzi-condanna-danno-erariale/",
        "subtitle": " \t",
        "content": "Matteo Renzi, ex presidente del Consiglio e attuale leader di Italia Viva,  dalla Corte dei Conti della Toscana a pagare 69.738 euro per danno erariale. La condanna, di primo grado, si riferisce a fatti avvenuti quando Renzi era sindaco di Firenze, tra il 2009 e il 2014: l’accusa nei confronti di Renzi era di aver assegnato incarichi dirigenziali nell’amministrazione del comune a persone che non ne avevano i requisiti.Gli incarichi al centro delle accuse sono quelli che erano stati conferiti a Marco Agnoletti e Bruno Cavini, nominati nel 2009 rispettivamente responsabile dell’ufficio per la comunicazione esterna del comune e portavoce del sindaco. Secondo la Corte dei Conti l’assegnazione degli incarichi fu illegittima perché Agnoletti e Cavini non erano laureati, come invece prevede la legge per i dirigenti pubblici. Oltre a Renzi sono stati condannati per danno erariale altri due dirigenti comunali di allora, Claudio Martini (che dovrà pagare 34.969 euro) e Sarina Liga (che dovrà pagare 313.821 euro).Negli anni scorsi Renzi era già stato condannato due volte in primo grado per danno erariale dalla Corte dei Conti della Toscana, per altri fatti relativi al suo operato da sindaco di Firenze. In entrambi i casi era stato assolto in appello.",
        "ranked": 14,
        "placed": "Politics",
        "epoch": 1648655228.705783,
        "language": "IT",
        "source": "ilPost"
    },
    {
        "title": "La “missione” di Salvini verso l’Ucraina",
        "date_raw": "March 08, 2022",
        "date": "2022-03-08",
        "url": "https://www.ilpost.it/politica/",
        "news_url": "https://www.ilpost.it/2022/03/08/salvini-missione-polonia-ucraina/",
        "subtitle": " Il leader della Lega è in Polonia e dice di volere andare al confine ucraino, non è chiaro per fare cosa\t",
        "content": "Lunedì il leader della Lega Matteo Salvini  a Varsavia, la capitale della Polonia, per una missione all’estero legata all’invasione militare russa in Ucraina, ma sulla quale ci sono ancora pochissimi dettagli. Nei giorni scorsi, Salvini aveva più volte  alla possibilità di andare in Ucraina, chiarendo di volerlo fare prima di tutto a titolo personale e senza un coinvolgimento diretto del suo partito. Era stato comunque molto attento a non criticare direttamente la Russia per l’invasione, avendo per anni lodato il presidente russo Vladimir Putin e le sue politiche.In una breve  diffusa nel tardo pomeriggio di lunedì, la Lega aveva confermato il viaggio di Salvini, parlando di una visita diversa da quelle tradizionali e per questo priva di un programma vero e proprio.A Varsavia, Salvini ha  l’ambasciatore italiano Aldo Amati, i rappresentanti di alcune aziende italiane presenti in Polonia e alcuni esponenti della Chiesa. In seguito ha lasciato la città per raggiungere un’area di confine tra Polonia e Ucraina nella zona di Lublino, per lavorare con un’associazione senza scopo di lucro italiana.Non è chiaro che cosa farà concretamente Salvini, ma nei giorni scorsi aveva parlato di organizzare iniziative per l’accoglienza dei profughi ucraini in Italia, anche con la collaborazione dei sindaci della Lega.La mancanza di dettagli sugli spostamenti è collegata a motivi di sicurezza, dovuti in parte alla lunga serie di valutazioni entusiaste e celebrative fatte da Salvini negli anni su Putin e la Russia, anche dopo l’invasione della Crimea e le numerose segnalazioni di violazioni dei diritti umani da parte del presidente russo. Nel 2018 Salvini aveva per esempio fatto gli  a Putin per la sua rielezione, mentre in precedenza aveva detto di  all’allora cancelliera tedesca Angela Merkel e .: se devo scegliere tra Putin e la Merkel… vi lascio la Merkel, mi tengo Putin!  — Matteo Salvini (@matteosalvinimi) Oltre a farsi fotografare a Mosca con una maglietta con la foto di Putin, in più occasioni aveva detto di stimare e rispettare il presidente russo,  per esempio che avesse dato «ricchezza, prosperità ed orgoglio» alla Russia dopo il periodo comunista. Negli ultimi anni la Lega aveva inoltre stretto  con il partito di Putin, Russia Unita, e rafforzato i propri  con il paese anche in termini economici.Sui social network, dove è sempre molto attivo, Salvini ha pubblicato vari messaggi per mostrare solidarietà e vicinanza alla popolazione dell’Ucraina dopo l’invasione militare, pur non indicando mai direttamente Putin e la Russia come i responsabili dell’attacco che finora ha causato centinaia di morti, la distruzione di città e oltre 1,5 milioni di profughi.Sul profilo Twitter di Salvini l’unico messaggio che cita espressamente la Russia in relazione all’invasione in Ucraina è del 24 febbraio scorso, ed è un retweet di un breve comunicato della Lega nel quale si «condanna senza se e senza ma l’aggressione militare della Russia all’Ucraina: non ci sono giustificazioni».La Lega condanna senza se e senza ma l’aggressione militare della Russia all’ ????????: non ci sono giustificazioni, serve l’impegno comune per arrivare all’immediato stop delle violenze. Sostegno a Draghi per una risposta unitaria degli alleati internazionali.— Lega – Salvini Premier (@LegaSalvini) Il viaggio di Salvini verso il confine con l’Ucraina ha ricevuto varie critiche da parte di altri esponenti politici in Italia, che lo considerano un’iniziativa per fare propaganda e riposizionarsi, più che finalizzata a ottenere qualche risultato sul piano umanitario.Salvini  martedì a Przemsyl, città della Polonia a pochi chilometri di distanza dal confine ucraino, dove negli ultimi giorni sono transitati molti profughi ucraini a causa dell’invasione militare della Russia. Il sindaco ha mostrato la sua t-shirt con Putin indossata anni fa a Mosca, spiegando di non poterlo accogliere e invitandolo ad andare al confine per «condannare» Putin e l’invasione militare della Russia.",
        "ranked": 11,
        "placed": "Politics",
        "epoch": 1648655228.7500658,
        "language": "IT",
        "source": "ilPost"
    },
    {
        "title": "Che cos’è il “Milleproroghe”, e cosa c’è dentro",
        "date_raw": "February 24, 2022",
        "date": "2022-02-24",
        "url": "https://www.ilpost.it/politica/",
        "news_url": "https://www.ilpost.it/2022/02/24/milleproroghe-2022/",
        "subtitle": " Nel provvedimento come al solito c'è un po' di tutto, dal bonus psicologo al rinvio del limite di mille euro ai pagamenti in contanti\t",
        "content": "Giovedì il Senato ha approvato in via definitiva il cosiddetto decreto Milleproroghe, dopo che nei giorni scorsi era stato approvato già dalla Camera e lo scorso  dal Consiglio dei ministri. È un provvedimento che viene approvato quasi ogni anno, e il cui scopo principale è prorogare scadenze di legge vicine al termine (da cui il nome della norma), ma che di solito finisce con il contenere un po’ di tutto.Molto spesso include misure che il governo non è riuscito a inserire nella legge di bilancio di fine anno, che deve essere approvata entro il 31 dicembre per non rischiare di dover fare ricorso all’. Rispetto al testo approvato dal governo, peraltro, nel percorso in Parlamento la legge subisce in molti casi grosse modifiche, come accaduto anche quest’anno.Una delle misure di cui si è parlato di più tra le molte inserite nel decreto di quest’anno è il cosiddetto “”, per cui sono stati stanziati 20 milioni di euro. È un contributo economico che serve ad aiutare le persone a sostenere le spese iniziali per un percorso di terapia psicologica, che era stato inizialmente inserito come emendamento alla legge di bilancio e poi bocciato nella discussione in Senato lo scorso dicembre.L’eliminazione del bonus dalla legge di bilancio , e alla fine è stato deciso di inserirlo come emendamento al decreto Milleproroghe. L’emendamento prevede che 10 milioni servano a finanziare il bonus e altri 10 per potenziare le strutture sanitarie che forniscono sostegno psicologico. Il bonus potrà essere ottenuto come parziale rimborso delle spese sostenute per le sedute di terapia, e avrà un importo massimo di 600 euro a persona. Dal bonus saranno escluse le persone con ISEE superiore a 50mila euro.Un’altra misura molto discussa è il rinvio di un anno dell’abbassamento del tetto di mille euro per i , che serve a contrastare l’uso di grandi quantità di contanti per evadere il fisco. La misura è stata approvata tramite un emendamento proposto dall’opposizione, contro il parere del governo, motivo per cui se n’è parlato come di una sconfitta politica della maggioranza. Il limite di mille euro era in realtà entrato in vigore dallo scorso primo gennaio, e quindi dopo l’approvazione del Milleproroghe la situazione tornerà a com’era a dicembre.Per quanto riguarda le misure fiscali, il decreto Milleproroghe prevede una proroga per la richiesta di rateazione delle cartelle esattoriali, la cui scadenza per la domanda era stata fissata inizialmente al 31 dicembre 2021. È stato inoltre deciso di prorogare i termini di entrata in vigore degli aumenti previsti per le accise sulle sigarette elettroniche, rinviandoli al 2023. Per la scuola, invece, un emendamento prevede che entro il prossimo 15 giugno si dovrà svolgere il nuovo concorso straordinario per l’assunzione di docenti precari con 3 anni di servizio.È stata inoltre introdotta una misura che prevede di destinare i 575 milioni derivati dai fondi sequestrati agli ex proprietari dell’ILVA di Taranto alla bonifica delle aree inquinate esterne, invece che alla decarbonizzazione ed elettrificazione dell’acciaieria, come aveva previsto inizialmente il governo. Questa misura è stata adottata con un emendamento approvato da PD, Movimento 5 Stelle, Forza Italia e Italia Viva, contro il parere del governo e con l’opposizione della sola Lega.Un’altra misura oggetto di attenzioni negli ultimi giorni è quella che proroga fino al primo luglio 2025 la possibilità di fare sperimentazione sugli animali, nell’ambito di studi sugli xenotrapianti d’organo (cioè i trapianti di organi in specie diverse) e sulle sostanze d’abuso, compresi i farmaci. Anche in questo caso la proroga è stata decisa contro il parere del governo, che aveva proposto di estenderla solo fino al 30 giugno 2022. Il primo decreto Milleproroghe fu approvato nel 2005, durante il secondo governo Berlusconi, con lo scopo di rimandare l’entrata in vigore di alcune disposizioni e di allungare una serie di termini e altre scadenze che sarebbero giunte a compimento alla fine dell’anno. Da allora è diventato una specie di tradizione, anche col susseguirsi dei governi.L’utilità del decreto sta nel fatto che in un colpo solo risolve parecchi problemi diversi, permettendo di prorogare per legge una serie di termini che altrimenti dovrebbero essere trattati e risolti separatamente. In quanto decreto legge, poi, le sue misure entrano subito in vigore, non appena viene approvato dal Consiglio dei ministri. Si può quindi approvare rapidamente alla fine dell’anno, senza il rischio di lungaggini parlamentari che magari ne spingerebbero l’approvazione oltre la scadenza dei termini che si vogliono prorogare. In quanto decreto legge, il Milleproroghe deve essere confermato da un voto delle camere entro 60 giorni dalla sua approvazione dal Consiglio dei ministri. Questo ha portato a un altro fenomeno diventato tipico della storia del Milleproroghe: nel corso del passaggio parlamentare e della sua conversione in legge, il decreto viene riempito di un ulteriore carico di micro-norme e disposizioni che interessano a questo o quel parlamentare o gruppo politico.Il risultato di solito è un testo estremamente eterogeneo, che contiene disposizioni sulla più svariata serie di argomenti che si possa immaginare, al punto che nel 2012 era dovuta intervenire la Corte Costituzionale annullando alcune disposizioni contenute nel Milleproroghe del 2010 a causa della manifesta “estraneità alla materia e alle finalità del medesimo decreto”.L’allora presidente della Repubblica Giorgio Napolitano aveva preso particolarmente a cuore l’argomento e per due volte, nel 2011 e poi di nuovo nel 2012,  (nel primo caso Silvio Berlusconi, nel secondo Mario Monti) invitandoli a limitare la tendenza a infilare norme di ogni tipo nel corso del processo di conversione in legge.",
        "ranked": 15,
        "placed": "Politics",
        "epoch": 1648655228.7934058,
        "language": "IT",
        "source": "ilPost"
    },
    {
        "title": "La Camera ha approvato la proposta di legge sul suicidio assistito",
        "date_raw": "March 11, 2022",
        "date": "2022-03-11",
        "url": "https://www.ilpost.it/politica/",
        "news_url": "https://www.ilpost.it/2022/03/11/suicidio-assistito-approvazione-camera/",
        "subtitle": " Ha votato contro solo il centrodestra, tranne pochi deputati dissidenti: ora passerà al Senato\t",
        "content": "Giovedì la Camera dei deputati ha approvato con un’ampia maggioranza la proposta di legge con cui si vuole introdurre in Italia il suicidio assistito, cioè la procedura con la quale la persona malata assume autonomamente il farmaco per morire. La proposta di legge, chiamata , è stata approvata dalla Camera con 253 voti a favore, 117 contrari e un’astensione, e ora passerà al Senato, dove però la maggioranza è più risicata e l’approvazione sarà di certo più difficile.Il testo regolamenta  sulla morte di Fabiano Antoniani, noto anche come “DJ Fabo”. Quella sentenza stabiliva che, a determinate condizioni, non fosse punibile una forma di eutanasia definita assistenza al suicidio, cioè quando, in specifiche e circoscritte circostanze, una persona di fatto aiuta un’altra a morire.Concretamente, la sentenza aveva stabilito che in Italia si può aiutare una persona a morire senza rischiare di finire in carcere se quella persona ha una patologia irreversibile, se la patologia irreversibile le provoca sofferenze fisiche o anche solamente psicologiche per lei intollerabili, se la persona è pienamente capace di decidere liberamente e consapevolmente, e se è tenuta in vita da trattamenti di sostegno vitale.A favore hanno votato i deputati di Partito Democratico, Movimento 5 Stelle, Liberi e Uguali e alcuni del Gruppo Misto. Il centrodestra invece ha votato come previsto in larga parte contro, ma c’è stato un piccolo gruppo di deputati – 7 di Forza Italia e 5 di Coraggio Italia – che ha votato a favore della legge, distanziandosi dalla linea ufficiale dei propri partiti. Tra questi ci sono stati gli ex ministri Stefania Prestigiacomo e Elio Vito, e l’ex presidente del Lazio Renata Polverini. L’approvazione della Camera è arrivata dopo un lungo dibattito nelle commissioni Giustizia e Affari sociali, e dopo che la Corte Costituzionale aveva giudicato inammissibile un referendum sull’eutanasia attiva, che avviene quando il medico somministra il farmaco necessario a morire. Proprio l’inammissibilità del referendum aveva spinto i partiti di centrosinistra a trovare un accordo in tempi rapidi sul suicidio assistito, il cui testo base  dalla commissione Giustizia della Camera.Nel corso della discussione nelle commissioni e in aula, il testo è stato modificato in alcune parti ma il suo impianto è rimasto inalterato. Sono stati invece respinti tutti gli emendamenti soppressivi che aveva presentato il centrodestra.La proposta di legge approvata dalla Camera stabilisce che può fare richiesta di morte volontaria medicalmente assistita una persona che sia maggiorenne, capace di intendere e di volere e di prendere decisioni libere, e che sia affetta da una patologia irreversibile e con “prognosi infausta” (cioè una diagnosi di malattia terminale) o che sia portatrice di una condizione clinica irreversibile, e che tali condizioni causino sofferenze fisiche e psicologiche intollerabili e che siano attestate dal medico curante o dal medico specialista che ha in cura la persona.La persona che richiede il suicidio assistito deve inoltre essere tenuta in vita da “trattamenti di sostegno vitale”: questo non significa che debba necessariamente essere tenuta in vita da un macchinario, ma anche solo da una terapia farmacologica la cui interruzione provocherebbe la morte. Deve anche essere stata in precedenza coinvolta in un percorso di cure palliative e deve averle rifiutate o interrotte.Il medico a cui viene fatta la richiesta ha il compito di redigere un rapporto che deve poi inviare a un comitato per la valutazione clinica territorialmente competente. In caso di parere favorevole del comitato, il medico trasmette la documentazione alla direzione sanitaria dell’azienda ospedaliera di riferimento che dovrà garantire il decesso del malato presso il suo domicilio o in ospedale.Medici e personale sanitario possono rifiutarsi di eseguire la procedura, grazie alla clausola di obiezione di coscienza inclusa nella proposta di legge. Viene comunque specificato che le aziende sanitarie sono tenute in ogni caso «ad assicurare l’espletamento delle procedure previste dalla presente legge» e che la Regione di residenza del malato ne deve controllare e garantire l’attuazione. Il testo prevede anche che il personale sanitario e amministrativo e chiunque abbia agevolato il malato nell’esecuzione della procedura non siano punibili per i reati di istigazione o aiuto al suicidio e di omissione di soccorso.",
        "ranked": 8,
        "placed": "Politics",
        "epoch": 1648655228.8321927,
        "language": "IT",
        "source": "ilPost"
    },
    {
        "title": "Il governo ha rischiato sulla riforma del catasto",
        "date_raw": "March 04, 2022",
        "date": "2022-03-04",
        "url": "https://www.ilpost.it/politica/",
        "news_url": "https://www.ilpost.it/2022/03/04/riforma-catasto-governo-draghi/",
        "subtitle": " In commissione una proposta del governo sulla mappatura dei beni immobili è passata per un solo voto, dividendo la maggioranza\t",
        "content": "Giovedì il voto a un emendamento del  ha rischiato di provocare una crisi di governo. Era un emendamento proposto dal centrodestra nel corso dell’esame del disegno di legge alla Commissione Finanze della Camera, che prevedeva la soppressione di un articolo relativo alla riforma del catasto, cioè del sistema documentale con cui lo stato tiene conto dei beni immobili, della loro posizione, delle loro dimensioni, delle loro caratteristiche, del loro valore commerciale, e delle tasse di cui sono oggetto.L’emendamento non è passato in commissione per un solo voto (22 a 23): a favore della soppressione dell’articolo hanno votato Lega, Forza Italia, Coraggio Italia e due deputati del Gruppo Misto, mentre hanno votato contro Partito Democratico, Italia Viva, Movimento 5 Stelle, Azione e Südtiroler Volkspartei. Si è divisa insomma la maggioranza di governo. Il voto decisivo per non far passare l’emendamento è stato però di un deputato di centrodestra, Alessandro Colucci di Noi con l’Italia, il partito di Maurizio Lupi, che ha votato insieme ai partiti di centrosinistra e al Movimento 5 Stelle.Il  era stato approvato lo scorso ottobre dal governo ma, in quanto legge delega, deve essere votato dal Parlamento che poi delegherà al governo il compito di approvare i decreti legislativi con cui attuarlo. Il testo comprende 10 articoli con una serie di modifiche del funzionamento del fisco italiano. Ma su un articolo in particolare i partiti di maggioranza si sono divisi: il sesto, quello relativo al catasto.L’articolo prevede una revisione del sistema catastale italiano che dovrebbe avvenire soprattutto rafforzando gli strumenti a disposizione dell’Agenzia delle Entrate per mappare gli immobili sconosciuti al fisco, e rideterminando i valori di mercato delle abitazioni tenendo conto anche delle aree in cui sono costruite. Il disegno di legge specifica che questa revisione è a solo a scopo informativo e non «per la determinazione della base imponibile dei tributi». In sostanza i nuovi valori catastali non saranno utilizzati per calcolare le imposte sugli immobili.Nonostante questo punto sia specificato nel disegno di legge, alcuni partiti di centrodestra, e in particolare la Lega, si erano opposti da subito sostenendo che questa revisione del catasto avrebbe rischiato di far aumentare le tasse. Il disegno di legge era stato approvato dal governo senza la Lega, che aveva deciso di non partecipare al Consiglio dei ministri per protesta. L’ipotesi che la riforma catastale potesse causare un aumento delle tasse sugli immobili, peraltro, era stata smentita dal presidente del Consiglio Mario Draghi nella  successiva all’approvazione del disegno di legge. Nelle ore precedenti il voto c’erano state molte discussioni all’interno della maggioranza sul tema. Secondo quanto scrivono diversi giornali, il presidente del Consiglio Mario Draghi avrebbe parlato con tutti i leader dei partiti del governo per convincerli a non far passare l’emendamento, che avrebbe di fatto affossato una parte importante della riforma fiscale che lui aveva fortemente sostenuto. Forza Italia avrebbe inizialmente provato a trovare un punto di mediazione, inserendo una modifica al testo dell’articolo, ma alla fine si era decisa a votare per la sua soppressione totale.Alla fine, anche se l’emendamento non è passato, sembra che la maggioranza e la stabilità del governo Draghi siano uscite indebolite da questo voto. Diversi giornali scrivono che Draghi sarebbe stato addirittura pronto a rassegnare le dimissioni, nel caso in cui la riforma del catasto fosse stata soppressa. Che il governo abbia rischiato lo pensa anche il segretario del Partito Democratico, Enrico Letta, che ha sostenuto che «il centrodestra ha appena tentato di far cadere il governo Draghi sul riordino del catasto. Non vi è riuscito per un soffio. Abbiamo tenuto. Sembra una fake news, in uno dei giorni più drammatici della nostra storia recente. Purtroppo è una notizia vera. Sono senza parole».Secondo le agenzie di stampa, il leader della Lega Matteo Salvini si sarebbe invece detto «esterrefatto» per l’insistenza del governo sulla riforma del catasto. Ma nel centrodestra c’è anche chi ha criticato duramente la proposta dell’emendamento. Renato Brunetta, ministro per la Pubblica amministrazione, di Forza Italia, ha definito «incomprensibile» la linea del suo partito. Brunetta ha ricordato come a ottobre Forza Italia avesse votato compatta nel Consiglio dei ministri che aveva approvato il disegno di legge, e ha ribadito che la riforma non comporterà nessun aumento di tasse: «con la revisione del catasto il contribuente medio non si accorgerà di nulla: l’impegno che il governo ha preso è che nessuno pagherà di più». ",
        "ranked": 12,
        "placed": "Politics",
        "epoch": 1648655228.8619983,
        "language": "IT",
        "source": "ilPost"
    },
    {
        "title": "Il tribunale di Napoli ha respinto il ricorso del Movimento 5 Stelle contro la sospensione dell’elezione di Giuseppe Conte a presidente del partito",
        "date_raw": "March 09, 2022",
        "date": "2022-03-09",
        "url": "https://www.ilpost.it/politica/",
        "news_url": "https://www.ilpost.it/2022/03/09/movimento-5-stelle-ricorso-statuto-conte-respinto/",
        "subtitle": " \t",
        "content": "Il tribunale di Napoli ha respinto il ricorso presentato dal Movimento 5 Stelle contro la sospensione dell’elezione di Giuseppe Conte a presidente del partito. Il ricorso era stato presentato contro una precedente ordinanza dello stesso tribunale di Napoli che  le due delibere approvate dal M5S per modificare il suo statuto e organizzare l’elezione del presidente, lo scorso agosto. Di fatto, quindi, l’elezione di Conte resta sospesa per il momento.Nella sua ordinanza, il tribunale di Napoli aveva spiegato che le due delibere erano irregolari perché votate soltanto dagli iscritti al M5S da più di sei mesi. Quella di far votare solo gli iscritti da più di sei mesi era una possibilità prevista dal vecchio statuto, ma soltanto «con regolamento adottato dal comitato di garanzia, su proposta del consiglio direttivo», due organi interni. Secondo il tribunale, la proposta formale non era mai arrivata e per questo la votazione doveva essere estesa a tutti i 195.387 iscritti al partito al momento della proposta, e non solo ai 113.894 che erano iscritti da più di sei mesi.Pochi giorni dopo l’ex capo reggente del partito, Vito Crimi, aveva detto di  che avrebbe dimostrato che la proposta di far votare solo gli iscritti da più di sei mesi sarebbe stata fatta nel 2018, tre anni prima del voto. Sulla base di questo documento era stata presentata un’istanza di revoca dell’ordinanza del tribunale. Il tribunale ha però deciso di respingerla perché il M5S ne sarebbe venuto a conoscenza «solo dopo la pronuncia dell’ordinanza».",
        "ranked": 10,
        "placed": "Politics",
        "epoch": 1648655228.8732126,
        "language": "IT",
        "source": "ilPost"
    },
    {
        "title": "La Camera ha approvato un ordine del giorno che impegna il governo ad aumentare la spesa militare fino al 2 per cento del PIL",
        "date_raw": "March 17, 2022",
        "date": "2022-03-17",
        "url": "https://www.ilpost.it/politica/",
        "news_url": "https://www.ilpost.it/2022/03/17/spesa-militare-aumento/",
        "subtitle": " \t",
        "content": "Mercoledì la Camera ha approvato un ordine del giorno collegato al cosiddetto “”, in discussione in questi giorni, che impegna il governo ad aumentare la spesa miliare italiana fino al 2 per cento del prodotto interno lordo (PIL). La spesa miliare italiana passerebbe dagli attuali 25 miliardi di euro annui a circa 40 miliardi.L’ordine del giorno era stato proposto dalla Lega e approvato con una larga maggioranza – 391 voti favorevoli, 19 contrari e 7 astenuti – sia da partiti di centrodestra che di centrosinistra; segue l’indicazione arrivata dal presidente del Consiglio Mario Draghi lo scorso primo marzo nel suo discorso al Senato sulla situazione in Ucraina, in cui aveva parlato della necessità di aumentare la spesa destinata alla Difesa «più di quanto abbiamo mai fatto finora».",
        "ranked": 6,
        "placed": "Politics",
        "epoch": 1648655228.8844101,
        "language": "IT",
        "source": "ilPost"
    }
]
