[
    {
        "title": "Storia dell’uso militare dei palloni aerostatici",
        "date_raw": "February 03, 2023",
        "date": "2023-02-03",
        "url": "https://www.ilpost.it/mondo/",
        "news_url": "https://www.ilpost.it/2023/02/03/palloni-aerostatici-cina-stati-uniti/",
        "subtitle": " Sono usati da secoli nei campi di battaglia e per operazioni di spionaggio: gli Stati Uniti dicono che ora nel loro spazio aereo c'è un «pallone spia» cinese ",
        "content": "Il pallone aerostatico , che secondo il dipartimento della Difesa sarebbe stato lanciato dalla Cina per spiare obiettivi sensibili, è un mezzo raro ma con utilizzi ancora notevoli e interessanti, e soprattutto con una lunga storia.Il governo americano ha fatto sapere giovedì sera di avere individuato un «pallone spia», che dalle foto diffuse appare come una specie di mongolfiera con agganciate alcune apparecchiature: è stato avvistato anche da civili sopra il Montana, uno stato scarsamente popolato nel nord-ovest degli Stati Uniti. Secondo  il pallone aerostatico è entrato nello spazio aereo americano «un paio di giorni fa» (la conferenza stampa è avvenuta giovedì, quindi si parla di inizio settimana), ma era tenuto d’occhio dalla difesa americana già da qualche tempo.I palloni aerostatici come quello che si trova sugli Stati Uniti non sono un pericolo per l’aviazione civile o militare, perché volano : tendenzialmente tra i 24 e i 37 mila metri d’altitudine. Gli aerei di linea di solito volano attorno ai 12 mila metri d’altitudine, mentre i caccia da combattimento difficilmente superano i 20 mila metri.Il dipartimento della Difesa  di essere sicuro che il pallone aerostatico provenga dalla Cina, anche se non ha fornito particolari prove a riguardo. Ha anche detto con sicurezza che sarebbe un «pallone spia», cioè utilizzato per la sorveglianza di obiettivi sensibili. Il governo cinese ha detto invece che il pallone sarebbe un «velivolo civile» .Il segretario di Stato americano, Antony Blinken, ha tuttavia deciso di  un’importante visita a Pechino che era prevista per il fine settimana.Il pallone individuato nello spazio aereo statunitense (Larry Mayer/The Billings Gazette via AP)I palloni aerostatici di sorveglianza hanno una storia lunghissima ma da alcuni decenni sono considerati obsoleti, superati da satelliti e da altri mezzi apparentemente più sofisticati. Gli ultimi grandi programmi di sorveglianza con palloni aerostatici risalgono alle prime fasi della Guerra fredda, negli anni Cinquanta-Sessanta del Novecento. Come mostra però il pallone spia individuato sopra gli Stati Uniti, alcuni esperti ritengono che le cose potrebbero cambiare, e che i palloni aerostatici potrebbero tornare ad avere un ruolo nei programmi di sorveglianza di alcuni paesi, grazie a piccoli ma importanti avanzamenti tecnologici. L’idea di utilizzare i palloni aerostatici per la sorveglianza in ambito militare fu messa in atto fin subito dopo l’invenzione della mongolfiera da parte dei fratelli francesi Montgolfier nel 1782–1783.Il primo a usare in battaglia i palloni aerostatici fu l’esercito francese, che li impiegò per la prima volta nella battaglia di Fleurus del 1794, una delle prime delle Francia rivoluzionaria contro le altre potenze europee. Per l’occasione, l’esercito francese creò anche un Battaglione aerostatico. Al tempo i palloni aerostatici erano usati soprattutto come mezzi di osservazione: erano riempiti di idrogeno o elio e rimanevano ancorati al suolo tramite cavi di metallo. Servivano per osservare il campo di battaglia dall’alto, gestire la sistemazione delle truppe e i colpi dell’artiglieria.La battaglia di Fleurus ()Quest’utilizzo di palloni aerostatici fissati a terra proseguì per oltre un secolo, ma presto vi si affiancarono sistemi che prevedevano che il pallone si muovesse, o pilotato direttamente o trainato da terra. I palloni aerostatici con funzioni di ricognizione ebbero un ruolo notevole nella Guerra civile americana (1861–1865), anche se probabilmente il culmine della loro utilità bellica fu raggiunto durante la Prima guerra mondiale, quando entrambi gli eserciti facevano volare palloni aerostatici sul campo di battaglia con a bordo alcuni osservatori che guidavano i colpi dell’artiglieria sugli obiettivi nemici.Sui fronti della Prima guerra mondiale i palloni aerostatici si alzavano all’inizio di un attacco e rimanevano ancorati al suolo, come postazioni aeree fisse, a 1.000–1.500 metri d’altezza. Erano ritenuti di grande importanza strategica, ed erano protetti dall’artiglieria e dalla contraerea dei propri eserciti. Anche per questo divennero famosi i cosiddetti “Balloon buster”, cioè i piloti di aerei da guerra che avevano il compito di abbattere i palloni aerostatici nemici.Non era affatto un compito semplice, sia perché i palloni erano ben difesi dalla contraerea, sia perché i normali proiettili facevano buchi troppo piccoli nei palloni per provocare perdite sufficienti ad abbatterli. Per questo, furono inventati proiettili appositi, più grandi. Moltissimi piloti da entrambe le parti morirono nel tentativo di abbattere i palloni aerostatici, mentre alcuni rimasero piuttosto famosi nella storia militare per i loro successi.Un “balloon buster” tedesco durante la Prima guerra mondiale ()Durante la Seconda guerra mondiale l’aviazione militare aveva fatto miglioramenti sufficienti da rendere inutile l’utilizzo dei palloni aerostatici in battaglia. In quel periodo l’entusiasmo per i palloni era anche stato sgonfiato dal terribile incidente dell’Hindenburg, il dirigibile tedesco .L’esercito giapponese, tuttavia, cominciò in maniera piuttosto ingegnosa a costruire dei “palloni incendiari”, che venivano messi in volo ad altitudini molto elevate e sfruttavano le correnti ad alta quota per raggiungere gli Stati Uniti, dove precipitavano rilasciando un carico incendiario. Circa 300 di questi palloni partiti dal Giappone raggiunsero gli Stati Uniti: provocarono danni piuttosto limitati, ma preoccuparono molto il governo americano, che temette che i giapponesi potessero usarli per diffondere armi biologiche.Nel corso della Guerra fredda alcuni paesi tentarono di usare i palloni aerostatici per operazioni di spionaggio e sorveglianza, con successi alterni. Gli Stati Uniti, tra la fine degli anni Quaranta e l’inizio degli anni Sessanta, avviarono alcuni programmi di spionaggio con palloni aerostatici, diretti soprattutto contro l’Unione Sovietica. Il più famoso è probabilmente il , che fu attivo nella seconda metà degli anni Cinquanta e prevedeva l’utilizzo di palloni di tipo Skyhook, molto lunghi e snelli, alla cui base era attaccata una scatola contenente una fotocamera. La scatola era camuffata come un apparecchio per le rilevazioni meteo, e l’idea americana era di lanciare moltissimi di questi palloni, sperando che almeno qualcuno sarebbe poi ricaduto su territorio alleato.Nel 1956 gli Stati Uniti lanciarono verso l’Unione Sovietica oltre 500 palloni, dalle loro basi nella Germania Ovest e in Turchia. I sovietici se ne accorsero molto rapidamente e cominciarono ad abbatterli con i caccia da combattimento. Il 90 per cento dei palloni del Progetto Moby Dick fu perduto, ma i 44 palloni che tornarono nelle mani degli americani portarono informazioni preziose, come le foto di un grosso complesso nucleare sovietico di cui al tempo il resto del mondo non sapeva niente.Dopo gli anni Sessanta, tuttavia, lo sviluppo dei satelliti rese i palloni aerostatici per la sorveglianza man mano più obsoleti. Non furono mai del tutto abbandonati (gli Stati Uniti hanno usato alcuni palloni da ricognizione anche nelle recenti guerre in Afghanistan e Iraq, negli anni Duemila), ma non ci furono più programmi militari specifici. Come  alcuni analisti, ci sono alcune innovazioni che potrebbero preludere a un rinnovato utilizzo dei palloni aerostatici in futuro. Ovviamente, i palloni aerostatici sono già usati in alcune circostanze, per esempio per le rilevazioni meteo o . Ma da qualche anno si è tornati a parlare di un loro utilizzo anche in ambito militare, di intelligence o .A favorire il ritorno dei palloni aerostatici potrebbe esserci il fatto che le fotocamere e gli altri sistemi di sorveglianza ormai hanno raggiunto un tale livello di miniaturizzazione che anche apparecchi molto sofisticati possono essere montati su un pallone, e fornire dati e immagini di ottima qualità. Un pallone aerostatico oggi può montare fotocamere e videocamere, radar, sensori di vario tipo, strumenti di comunicazione e pannelli solari per dare energia al tutto.I satelliti sono e rimarranno ancora per molto tempo lo strumento migliore per attività di sorveglianza e spionaggio, ma i palloni aerostatici potrebbero fornire una valida alternativa in alcune circostanze.Anzitutto sono molto più economici: i satelliti vanno inviati nello spazio con razzi estremamente costosi, di cui i palloni aerostatici non hanno bisogno. I satelliti seguono orbite predefinite e sono difficili da individuare, mentre i palloni aerostatici, anche quelli lanciati ad altitudini molto elevate, possono essere entro certi limiti manovrati. Questa è una scoperta che è stata fatta : usando delle piccole ventole azionate da pannelli solari, è possibile cambiare l’altitudine dei palloni, consentendo loro di essere trascinati dalle varie correnti che si trovano ad alta quota. Con un po’ di studio e un certo grado di approssimazione, è possibile usare le correnti per far andare il pallone dove si vuole.Non avendo bisogno di un motore, i palloni aerostatici possono rimanere in volo anche per mesi, e possono rimanere fissi sullo stesso obiettivo per moltissimo tempo.I palloni aerostatici più moderni sfuggono ai radar, e soprattutto sono molto difficili da abbattere: volano ad altitudini che non possono essere raggiunte dai caccia, e anche se vengono colpiti non esplodono come palloncini, ma perdono aria lentamente e gradualmente. Bisogna anche considerare che i moderni palloni aerostatici sono enormi: possono misurare più di un milione di metri cubi ed essere alti come un palazzo di 20 piani: far sgonfiare un oggetto simile può essere estremamente difficile.Nel 1998 un pallone aerostatico canadese per le rilevazioni meteo uscì dalla sua rotta e si diresse verso lo spazio aereo della Russia. Le aviazioni di ben tre paesi (Canada, Stati Uniti e Regno Unito) tentarono di abbatterlo finché ancora si trovava sul mare, ma fu un’impresa quasi impossibile.Anzitutto era difficile da trovare, perché appunto i palloni aerostatici non sono rilevati dai radar. Quando poi fu trovato, furono inviati dei caccia da combattimento per abbatterlo: due F-18 canadesi colpirono il pallone con oltre 1.000 proiettili di grosso calibro, ma pur riuscendo a bucarlo . Gli lanciarono addosso anche dei missili, che però attraversarono il pallone senza esplodere. Alla fine, ci vollero sei giorni per farlo schiantare a terra.",
        "ranked": 0,
        "placed": "Abroad",
        "epoch": 1675448108.0262246,
        "language": "IT",
        "source": "ilPost"
    },
    {
        "title": "I grandi scioperi contro il governo nel Regno Unito",
        "date_raw": "February 01, 2023",
        "date": "2023-02-01",
        "url": "https://www.ilpost.it/mondo/",
        "news_url": "https://www.ilpost.it/2023/02/01/regno-unito-grande-sciopero/",
        "subtitle": " Sono stati definiti i più partecipati degli ultimi 10 anni, con circa 500mila persone: la maggior parte sono insegnanti\t",
        "content": "Mercoledì nel Regno Unito ci sono stati grossi scioperi che hanno coinvolto soprattutto insegnanti, dipendenti pubblici, ferrovieri e addetti ai controlli di frontiera. Secondo le stime dei sindacati in tutto il paese hanno partecipato agli scioperi circa 500mila persone: i giornali britannici ne hanno parlato come del più grande sciopero degli ultimi dieci anni. Le ragioni delle proteste sono legate a una serie di tagli ai servizi pubblici e al mancato adeguamento degli stipendi al costo della vita, che negli ultimi mesi ha fortemente risentito dell’aumento dell’inflazione.Le manifestazioni di mercoledì sono state il culmine di una più ampia e trasversale  che va ormai avanti dalla fine dell’anno scorso: negli ultimi due mesi hanno protestato tra gli altri migliaia di infermieri e infermiere, fisioterapisti, postini, autisti di mezzi pubblici, il  e gli insegnanti.Gli scioperi degli insegnanti, che comprendono anche quelli universitari, hanno riguardato in particolare Galles e Inghilterra: il principale sindacato degli insegnanti del Regno Unito ha stimato che l’85 per cento delle scuole nei due paesi ha subito disagi, con migliaia di scuole chiuse o solo parzialmente operative.Hanno scioperato anche molti autisti di treni, e ci sono stati molti disagi nelle stazioni ferroviarie. Erano previsti disagi anche negli aeroporti per lo sciopero del personale di frontiera, ma la situazione è rimasta sotto controllo: Heathrow, il principale aeroporto del paese a Londra, ha comunicato solo di qualche coda leggermente più lunga del solito ai controlli dei documenti.Nei prossimi giorni sono previsti diversi altri scioperi, anche se probabilmente saranno meno partecipati di quelli di oggi (si sa già quali sindacati hanno dichiarato la partecipazione): giovedì 2 febbraio ci sarà un altro sciopero degli insegnanti, venerdì 3 ne ha annunciato un altro anche Aslef, il sindacato nazionale dei trasporti ferroviari. Fino al 24 febbraio, esclusa la giornata di oggi, sono previste altre 16 giornate di scioperi.",
        "ranked": 18,
        "placed": "Abroad",
        "epoch": 1675448108.0365865,
        "language": "IT",
        "source": "ilPost"
    },
    {
        "title": "La minaccia dei talebani in Pakistan",
        "date_raw": "February 01, 2023",
        "date": "2023-02-01",
        "url": "https://www.ilpost.it/mondo/",
        "news_url": "https://www.ilpost.it/2023/02/01/moschea-peshawar-talebani/",
        "subtitle": " Il gruppo terroristico del TTP, affiliato con i talebani afghani, sta mettendo in difficoltà il governo, come dimostra l'attentato di lunedì a Peshawar\t",
        "content": "L’attacco suicida di lunedì contro la moschea di un quartier generale della polizia a Peshawar, in Pakistan, è stato ricollegato quasi immediatamente al gruppo terroristico noto come Tehrik-i-Taliban Pakistan (TTP), cioè i cosiddetti talebani pachistani, che hanno una lunga storia di attentati feroci nel paese. Il gruppo, che ha ripreso le operazioni dopo una tregua terminata a novembre, sta creando sempre più difficoltà al governo e alle forze dell’ordine del Pakistan, anche a causa dell’aiuto e della protezione che sta ricevendo dall’Afghanistan, dove governa un altro gruppo ideologicamente e militarmente affine, quello dei talebani afghani.L’attacco di lunedì ha provocato 101 morti, la gran parte dei quali poliziotti che stavano pregando, e 217 feriti. È avvenuto all’interno di una sede della polizia locale, in una zona teoricamente molto sicura, e mostra come, dopo un periodo di tregua, la regione di Peshawar nel nord-ovest del Pakistan sia nuovamente esposta agli attacchi terroristici e alle azioni criminali del TTP, che nell’area gestisce anche una rete di estorsioni.L’attribuzione dell’attentato di lunedì al TTP non è ufficiale, ma è estremamente probabile. Poco dopo l’attacco, uno dei comandanti del TTP aveva pubblicato un tweet in cui ne attribuiva la responsabilità al gruppo terroristico, ma successivamente un altro portavoce del gruppo aveva negato ogni collegamento. È comunque molto probabile che i talebani pachistani abbiano avuto un ruolo nell’attentato, o ne siano direttamente responsabili.L’area di Peshawar, che si trova molto vicina al confine con l’Afghanistan ed è popolata a maggioranza dalla medesima etnia (la maggioranza della popolazione della regione è pashtun, esattamente come il gruppo principale dei talebani afghani), è da decenni al centro dei gravi conflitti che interessano la regione, e ne subisce le violenze.Il TTP, cioè il gruppo dei talebani pachistani, si formò nel 2007 come organizzazione affiliata ma separata dai talebani afghani, in protesta contro l’aiuto che il governo pachistano stava dando alle . L’obiettivo del TTP era rovesciare il governo pachistano e sostituirlo con un governo religioso, esattamente come avevano fatto anni prima i talebani afghani in Afghanistan, prima di essere scacciati dall’invasione americana del 2002.Il TTP divenne ben presto una delle organizzazioni terroristiche più temibili del Pakistan, grazie anche al sostegno dei talebani afghani, e compì gravissimi attentati in tutto il paese. Soprattutto nella regione di Peshawar, dove manteneva il grosso della sua base. Il più grave fu nel 2014, quando i miliziani entrarono in un grosso complesso scolastico e  147 studenti (bambini tra i 6 e i 17 anni) e insegnanti. La strage alla scuola di Peshawar provocò una risposta durissima dell’esercito pachistano, che mise in atto un’operazione antiterrorismo imponente e costrinse gran parte dei miliziani del TTP a rifugiarsi in Afghanistan.Nel 2021 il ritorno dei talebani afghani al governo dell’Afghanistan, dopo , ha creato una fase nuova nel rapporto tra Pakistan, TTP e talebani afghani.Il governo e soprattutto l’esercito pachistano, pur essendo formalmente alleati degli Stati Uniti nella guerra al terrorismo e pur combattendo sul proprio territorio il TTP, hanno sempre mantenuto un rapporto a dir poco ambiguo con i talebani afghani: li hanno aiutati e protetti segretamente per anni. Quando infine i talebani afghani hanno riconquistato il potere in Afghanistan, l’esercito pachistano ha sperato che i talebani afghani, riconoscenti per il sostegno fornito nel corso degli anni, avrebbero contribuito a tenere a bada il TTP, approfittando dell’influenza esercitata sul gruppo. Non è successo.Nella seconda metà dell’anno scorso i talebani afghani hanno patrocinato alcuni negoziati che si sono tenuti a Kabul, la capitale afghana, e che hanno consentito di ottenere alcuni mesi di tregua nelle violenze compiute dai talebani pachistani. Ma i negoziati sono falliti a novembre, senza troppo impegno da parte dei talebani afghani, e le violenze in Pakistan e soprattutto a Peshawar sono riprese. Anzi, si sono semmai amplificate, perché il TTP ha approfittato della tregua per riorganizzarsi e riarmarsi. I talebani afghani, poi, hanno liberato vari membri del TTP che erano stati imprigionati negli anni precedenti, e ospitano e proteggono a Kabul la leadership del gruppo.Da mesi a Peshawar i miliziani del TTP minacciano le autorità e compiono estorsioni e atti di intimidazione contro la borghesia laica cittadina, gli imprenditori e i politici locali. La popolazione ha manifestato contro le violenze, ma per ora ogni azione del governo pachistano è stata inutile. L’attacco di lunedì contro la moschea potrebbe provocare un’altra grossa operazione di antiterrorismo da parte dell’esercito, come quella del 2014, ma questa volta il governo potrebbe essere più cauto, perché affrontare apertamente il TTP potrebbe significare mettersi contro anche i talebani afghani.",
        "ranked": 17,
        "placed": "Abroad",
        "epoch": 1675448108.0557249,
        "language": "IT",
        "source": "ilPost"
    },
    {
        "title": "È stata trovata la capsula radioattiva che era stata persa in Australia",
        "date_raw": "February 01, 2023",
        "date": "2023-02-01",
        "url": "https://www.ilpost.it/mondo/",
        "news_url": "https://www.ilpost.it/2023/02/01/australia-capsula-radioattiva-trovata/",
        "subtitle": " A metà gennaio qualcosa era andato storto durante un trasporto su un percorso di 1.400 chilometri: la ricerca si è conclusa mercoledì\t",
        "content": "È stata trovata la  che era stata persa nell’Australia occidentale a metà gennaio e si stava cercando da giorni lungo un percorso di circa 1.400 chilometri, dall’impianto minerario di Gudai-Darri, a nord della città di Newman, fino a Perth, molto più a sud. Il ministro australiano per i Servizi di emergenza, Stephen Dawson, ha detto che la capsula è stata trovata mercoledì mattina una cinquantina di chilometri a sud di Newman, lungo il percorso in cui era stata smarrita tra l’11 e il 16 gennaio scorso.In una conferenza stampa, Dawson  di voler «sottolineare quanto sia straordinario» il fatto che la capsula radioattiva sia stata trovata: «le squadre di ricerca hanno trovato davvero l’ago nel pagliaio», ha commentato.La capsula radioattiva è stata trovata da una squadra composta da membri del dipartimento governativo che si occupa della gestione degli incendi e delle emergenze e da addetti dell’organizzazione nazionale per la scienza e le tecnologie nucleari. Era partita per essere trasportata dall’impianto minerario dell’azienda Rio Tinto verso Perth lo scorso 11 gennaio, sotto la responsabilità di un’azienda terza. Quando il corriere era arrivato a destinazione, nonostante per il trasporto fossero state prese le dovute precauzioni, la capsula non c’era più. Rio Tinto aveva comunicato il suo smarrimento il 25 gennaio, dopo avere svolto alcune verifiche.La notizia dello smarrimento aveva subito fatto partire le ricerche per la minuscola capsula, che è di forma cilindrica, con un diametro di 6 millimetri e un’altezza di 8 millimetri. La perdita aveva creato molta preoccupazione: la capsula contiene infatti una piccola quantità di  (un sottoprodotto della fissione nucleare dell’uranio, impiegato in alcuni sensori per vari tipi di misurazioni) in grado di provocare seri problemi di salute in caso di contatto.L’area in cui era andata persa la capsula è tra le meno popolate dell’Australia. C’era però l’eventualità che qualcuno la trovasse e la maneggiasse senza le dovute precauzioni, così come la possibilità – per quanto remota – che potesse rimanere incastrata nei copertoni di un’auto o di un camion, venendo trasportata altrove, in aree dove vivono più persone.",
        "ranked": 16,
        "placed": "Abroad",
        "epoch": 1675448108.0668547,
        "language": "IT",
        "source": "ilPost"
    },
    {
        "title": "La Corte di Giustizia dell’Unione Europea ha emesso una sentenza che potrebbe rendere più probabile l’estradizione in Spagna dell’ex presidente catalano Carles Puigdemont",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/puigdemont-estradizione-spagna/",
        "subtitle": " ",
        "content": "Martedì la Corte di Giustizia dell’Unione Europea, cioè il principale tribunale europeo,  che potrebbe influire sulla possibilità che venga estradato dal Belgio alla Spagna Carles Puigdemont, l’ex presidente della Generalidad catalana che organizzò . Pochi giorni dopo il referendum Puigdemont fuggì in Belgio, dove si trova tuttora e dove è stato eletto , e finora le richieste di estradizione avanzate dal Tribunale Supremo spagnolo erano state respinte dalla giustizia belga.Secondo la sentenza della Corte di Giustizia dell’Unione Europea una richiesta di mandato d’arresto europeo da parte della Spagna può essere respinta da un organo giudiziario europeo solo se «esiste un rischio reale di violazione» del diritto fondamentale a un equo processo e se ci sono «carenze sistemiche o generalizzate nel funzionamento del sistema giudiziario» nel paese che chiede l’arresto.La sentenza non riguarda direttamente Puigdemont ma un altro politico catalano fuggito in Belgio, Lluis Puig Gordi, ex ministro regionale della Cultura. Come per Puigdemont, anche per Puig Gordi la Spagna aveva emesso un mandato d’arresto internazionale, che era stato respinto dal Belgio. A differenza di Puigdemont, Puig Gordi non è europarlamentare e quindi non è protetto dall’immunità. È probabile quindi che il Tribunale Supremo spagnolo ora emetta un nuovo mandato di arresto, che alla luce della sentenza della Corte di Giustizia dell’Unione Europea ha buone probabilità di essere accolto.Ma indirettamente la sentenza riguarda anche Puigdemont: la Corte di Giustizia dell’Unione Europea deve ancora prendere una decisione definitiva sull’immunità da europarlamentare (che gli era stata revocata dal Parlamento Europeo nel marzo del 2021 e ripristinata dalla Corte in via provvisoria ). Nel caso gli venisse nuovamente revocata, la sentenza della Corte potrebbe rendere più semplice per il Tribunale Supremo spagnolo ottenerne l’estradizione.",
        "ranked": 21,
        "placed": "Abroad",
        "epoch": 1675448108.0906613,
        "language": "IT",
        "source": "ilPost"
    },
    {
        "title": "Un’altra giornata di grandi scioperi in Francia",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/grandi-scioperi-francia/",
        "subtitle": " È stata organizzata ancora contro la contestata riforma delle pensioni, il giorno dopo l'inizio della sua discussione in parlamento\t",
        "content": "In molte città della Francia è in corso un’altra giornata di grandi proteste e scioperi contro la riforma delle pensioni, dopo quelle che erano già state organizzate . In tutto il paese sono state organizzate 250 diverse manifestazioni, dopo che lunedì è iniziata in parlamento la discussione della legge contestata: il principale provvedimento della legge, e quello che ha creato più malcontento, prevede l’innalzamento dell’età pensionabile da 62 a 64 anni.L’obiettivo che si sono posti gli organizzatori delle manifestazioni è di superare la partecipazione del 19 gennaio, anche se sarà molto difficile: in quel caso avevano partecipato 1,12 milioni di persone secondo le autorità e oltre 2 milioni per gli organizzatori. Ci sono però città in cui è già stata registrata una maggiore presenza di persone dell’ultima volta: a Marsiglia per esempio ce ne sono 40mila, secondo la prefettura, che il 19 gennaio ne aveva rilevate 26mila (i numeri dati dai sindacati invece sono molto più alti).  che si protesta persino nella piccolissima isola di Ouessant, di poche centinaia di abitanti, nel nord-ovest della Francia al largo della Bretagna: circa cento persone si sono riunite in un corteo davanti all’ufficio del sindaco.È ancora difficile fare un bilancio preciso dei molti disagi causati dagli scioperi, ma alcuni sono già evidenti: la Società nazionale delle ferrovie (SNCF) aveva annunciato dai giorni precedenti cancellazioni su tutta la linea, consigliando ai passeggeri di rinviare i viaggi che avevano in programma e ai pendolari di lavorare da casa, se potevano. La CGT, una delle più grandi confederazioni sindacali del paese, ha annunciato tra il 75 e il 100 per cento di scioperanti nelle raffinerie e nei distributori della compagnia petrolifera TotalEnergies. Électricité de France (EDF), la principale azienda che produce e distribuisce energia nel paese, ha annunciato che sono in sciopero poco più del 40 per cento dei suoi dipendenti (erano stati il 44,5 per cento il 19 gennaio).Il governo non sembra aver subìto la pressione delle proteste: lunedì il presidente Emmanuel Macron ha ribadito che la riforma è «essenziale», mentre la prima ministra Elisabeth Borne nel fine settimana aveva detto che l’innalzamento della pensione a 64 anni «non è più negoziabile».Oltre all’innalzamento dell’età pensionabile, il disegno di legge prevede l’anticipazione dal 2035 al 2027 della cosiddetta legge “Touraine”, che aumenta di un anno il periodo per cui è necessario versare contributi per andare in pensione, l’abolizione di alcuni regimi pensionistici speciali e una serie di altre misure.È l’ennesima riforma delle pensioni proposta da un governo francese, e lo stesso Macron ci aveva già provato nel 2019, provocando anche in quel caso grosse e  proteste. Diversi analisti ritengono che il sistema pensionistico francese sia eccessivamente complicato, inefficiente e ingiusto.In Francia esistono 42 regimi pensionistici diversi, con notevoli differenze nelle agevolazioni e nei trattamenti delle singole categorie. Il sistema pensionistico è anche molto costoso: nel 2020 è costato l’equivalente del  del PIL, meno di quello italiano in proporzione (), ma comunque più che nella maggior parte dei paesi europei. Secondo stime e  il sistema francese potrebbe non essere sostenibile sul lungo periodo e rischiare di tornare in deficit (come successo nel 2020, l’ultima volta).Il ragionamento che sta dietro ai provvedimenti proposti nel disegno di legge sarebbe principalmente quello di spendere meno in pensioni: alzare l’età pensionabile ritarderebbe per esempio l’erogazione dell’assegno pensionistico. Allo stesso modo, l’estensione del periodo in cui è necessario versare i contributi servirebbe a rendere il sistema delle pensioni più sostenibile per le finanze dello stato.La proposta di legge di Macron è sostenuta soprattutto dal centrodestra, ed è contestatissima sia dalla sinistra che dall’estrema destra, che la considerano ingiusta soprattutto per i lavoratori della classe media e per le fasce più povere della popolazione.",
        "ranked": 20,
        "placed": "Abroad",
        "epoch": 1675448108.108907,
        "language": "IT",
        "source": "ilPost"
    },
    {
        "title": "Tre membri dell’unità dei Vigili del Fuoco di Memphis intervenuta dopo il pestaggio di Tyre Nichols sono stati licenziati",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/vigili-fuoco-memphis-pestaggio-nichols-licenziati/",
        "subtitle": " ",
        "content": "Tre membri dell’unità dei Vigili del Fuoco di Memphis intervenuta dopo il pestaggio che ha portatoI tre licenziamenti seguono quelli di sette membri della Polizia di Memphis coinvolti nell’intervento: cinque di questi sono accusati di omicidio, mentre la squadra speciale di cui facevano parte . ",
        "ranked": 25,
        "placed": "Abroad",
        "epoch": 1675448108.127,
        "language": "IT",
        "source": "ilPost"
    },
    {
        "title": "Il Myanmar a due anni dal colpo di stato",
        "date_raw": "February 01, 2023",
        "date": "2023-02-01",
        "url": "https://www.ilpost.it/mondo/",
        "news_url": "https://www.ilpost.it/2023/02/01/myanmar-colpo-di-stato-due-anni/",
        "subtitle": " È sempre governato da una giunta militare repressiva, mentre l'opposizione pacifica si è in parte trasformata in resistenza armata\t",
        "content": "Due anni fa, il 1° febbraio del 2021, l’esercito del Myanmar : arrestò tutti i principali leader del partito di maggioranza tra cui Aung San Suu Kyi, a capo del governo e democraticamente eletta, e instaurò un regime estremamente repressivo. Nel corso di questi due anni sono state arrestate e uccise migliaia di persone e represse con la violenza le ampie e partecipate proteste organizzate contro il regime militare.In occasione del secondo anniversario del colpo di stato, in Myanmar è stato organizzato uno sciopero generale contro la dittatura:  la maggior parte delle strade del paese è vuota e i negozi chiusi e si prevede che restino tali per tutto il resto della giornata. Anche all’estero ci sono state manifestazioni, molte delle quali  da oppositori politici che negli ultimi due anni hanno lasciato il paese.Proprio oggi dovrebbe scadere lo stato di emergenza dichiarato e più volte prorogato dal regime militare. È probabile che la giunta decida di prorogarlo ancora: martedì, parlando dell’attività dei deputati e politici birmani contrari al regime, la giunta ha detto che è in corso «un tentativo di prendere il potere dello stato in modo insurrezionale e terroristico». Il colpo di stato in Myanmar era stato guidato dal capo delle forze armate birmane, il generale , che si è poi  primo ministro qualche mese dopo (carica che ricopre tuttora). Era avvenuto nel giorno in cui il parlamento eletto alle precedenti elezioni, tenute a novembre del 2020, avrebbe dovuto riunirsi per la prima volta. Le elezioni erano state nettamente  dalla Lega nazionale per la democrazia (LND), il partito di Aung San Suu Kyi, e perse dal Partito per la solidarietà e lo sviluppo dell’Unione, sostenuto dai militari.Il generale birmano Min Aung Hlaing (AP Photo/Alexander Zemlianichenko, Pool, File)Dopo le elezioni, i militari avevano contestato i risultati e accusato la LND di brogli: il clima si era fatto sempre più teso, fino al colpo di stato del 1° febbraio, con il quale i militari avevano interrotto le linee telefoniche nella capitale Naypyitaw e altrove e sospeso le trasmissioni della televisione di stato, oltre a dichiarare lo stato di emergenza che è tuttora in vigore.Fin da subito erano state organizzate proteste in diverse città. Il regime le aveva represse con estrema violenza: oltre alle migliaia di persone , si stima che siano stati uccisi quasi  civili e che gli scontri tra l’esercito e i manifestanti abbiano costretto decine di migliaia di persone a lasciare le proprie case.Nel corso dei mesi successivi al golpe, l’opposizione pacifica al regime si era poi trasformata in resistenza armata, rendendo sempre più concreto il . Dopo la repressione delle proteste si erano costituite per esempio le , un movimento armato di attivisti per la democrazia vicino al cosiddetto “governo di unità nazionale” del Myanmar, il gruppo di deputati e politici birmani contrari alla dittatura militare che la giunta accusa di terrorismo.Le Forze di difesa del popolo avevano iniziato a compiere diversi attacchi e imboscate contro l’esercito, che aveva subito pesanti perdite e risposto con attacchi ancora più violenti. Tra le altre cose i militari avevano fatto ricorso ad , uccidendo un numero imprecisato di civili nel tentativo di colpire i ribelli. Uno degli ultimi attacchi si è verificato lo scorso settembre, quando almeno 13 persone sono state  poco fuori Tabayin, circa 100 chilometri a nord-ovest di Mandalay, la seconda città del Myanmar: secondo l’esercito l’edificio era usato dai ribelli per pianificare attacchi armati.Una delle principali azioni della giunta militare era stato l’avvio di un processo contro Aung San Suu Kyi, vincitrice nel 1991 del Nobel per la pace. Il processo era iniziato quattro mesi dopo il compimento del colpo di stato, a , sulla base di accuse considerate politicamente motivate a livello internazionale. Suu Kyi, che ha 77 anni, era stata incriminata per reati che includono corruzione, violazione delle norme di sicurezza imposte contro il coronavirus e importazione e detenzione illegale di walkie-talkie. L’ (di una lunga serie) è stata pronunciata lo scorso dicembre: la pena complessiva è di 33 anni di carcere.Aung San Suu Kyi (AP Photo/Aung Shine Oo, File)Lo scorso luglio la giunta aveva inoltre annunciato di aver eseguito la condanna a morte di quattro oppositori politici: non succedeva , quando il Myanmar era ancora governato da un regime militare (lo fu dal 1962 al 2011).Nel corso degli ultimi due anni la giunta militare ha deciso qualche , scarcerando per esempio prigionieri politici. Ma di fatto il regime ha continuato ad attuare una dura e violenta repressione del dissenso. Sono state per esempio  che avevano protestato contro la dittatura ed è stata approvata una  che renderà molto più difficile per eventuali nuovi partiti o candidati presentarsi alle elezioni, che in teoria dovrebbero tenersi il prossimo agosto.In risposta all’instaurazione della giunta militare, diversi governi esteri hanno deciso di imporre  contro il regime, indebolendo ancora di più l’economia del Myanmar, che prima del colpo di stato era considerata tra quelle in più rapida crescita tra i paesi del sud-est asiatico. Secondo la Banca mondiale, l’economia del Myanmar crescerà di circa il  quest’anno: considerando il periodo precedente alla pandemia e al golpe è una crescita ridotta, che si pensa sarà legata soprattutto a settori come l’agricoltura e l’industria tessile.",
        "ranked": 15,
        "placed": "Abroad",
        "epoch": 1675448108.1647828,
        "language": "IT",
        "source": "ilPost"
    },
    {
        "title": "La Francia vuole mettere regole agli influencer",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/francia-regole-influencer/",
        "subtitle": " Dopo una serie di polemiche, maggioranza e opposizione vogliono riconoscerli a livello giuridico e limitare le sponsorizzazioni problematiche\t",
        "content": "In Francia si discute da tempo della possibilità di regolare il mercato degli influencer, e in particolare la loro principale fonte di guadagno, i contenuti sponsorizzati. Molti influencer sono accusati di non essere trasparenti nel presentare le pubblicità come tali, altri di accettare senza troppe prudenze qualsiasi genere di collaborazione, anche a costo di promuovere con grande enfasi prodotti di dubbia affidabilità e provenienza, come pillole per dimagrire o attività eticamente problematiche, come le scommesse.La scorsa settimana Renaissance, il partito del presidente Emmanuel Macron, e il Partito Socialista, di opposizione, hanno annunciato che lavoreranno insieme a una proposta di legge sostenuta dal governo, dopo che negli ultimi mesi ne avevano presentate due diverse. La nuova proposta sarà discussa in parlamento a metà marzo, ma dell’argomento si parla già moltissimo per alcuni casi che negli ultimi anni hanno coinvolto influencer francesi molto famosi, con grandi polemiche intorno.La nuova legge in sostanza intende creare le condizioni legali per riconoscere giuridicamente una professione che non è ancora contemplata dal diritto francese, e che quindi finora ha dovuto seguire regole che erano state fatte per altre professioni: regole che non solo risultano particolarmente obsolete e inadatte, se applicate a un mestiere nuovo come quello dell’influencer, ma che finora hanno anche permesso la creazione di una zona grigia in cui sono proliferate pratiche viste da molti come illecite.Le leggi che fino a oggi sono state usate per gli influencer sono le stesse che valgono per le cosiddette «attività artistiche» e per modelle e modelli. Il governo francese stima che nel paese ci siano circa 150mila influencer, ciascuno seguito da migliaia, centinaia di migliaia o milioni di follower. Anche se non è possibile stabilire quante persone acquistino prodotti attraverso i loro canali, secondo il governo in Francia circa 42 milioni di persone fanno acquisti online (su una popolazione di circa 68 milioni) e più di metà lo fa dal telefono.Il governo vuole inoltre riconoscere anche il mestiere ormai diffuso di “agente degli influencer”, che è difficile far ricadere in una delle tre categorie di agenti esistenti oggi in Francia, cioè quelle di agente sportivo, di modelli e di artisti.Non è disponibile una bozza della legge, che sarà discussa a marzo, ma ci sono già diversi indizi utili per capire le intenzioni di chi la sta preparando. Uno dei politici più attivi sull’argomento per esempio è il ministro dell’Economia Bruno Le Maire, che all’inizio di gennaio ha lanciato una  online per raccogliere proposte su come «inquadrare meglio gli influencer», che terminerà a fine mese.La consultazione di Le Maire propone alcuni temi di discussione a cui le persone possono partecipare, e in base a quei temi è già possibile avere un’idea di quali punti affronterà la legge: c’è la creazione di una sorta di albo professionale, una definizione giuridica ufficiale di chi siano gli influencer e i loro agenti, l’istituzione di un codice di buona condotta da seguire, l’obbligo da parte degli influencer di segnalare le immagini e i video ritoccati, l’aumento della sorveglianza delle autorità e il divieto di promuovere certi prodotti. Da queste regole dipenderanno nuove sanzioni più specifiche di quelle che esistono oggi. Il governo punta anche a fare accordi con i social network affinché rendano più semplice per gli utenti segnalare truffe e comportamenti scorretti.Questa settimana comunque sarà in discussione in parlamento  che interviene sullo stesso argomento, ma con obiettivi più puntuali: propone di vietare agli influencer la sponsorizzazione di interventi chirurgici (con riferimento particolare a quelli estetici), farmaci e investimenti rischiosi come quelli in criptovalute.La Francia è particolarmente attenta al tema e ha una storia consolidata di interventi preventivi e sanzionatori per regolare le attività su internet: è di due mesi e mezzo fa, per esempio, la creazione da parte del governo di un “Laboratorio per la protezione dei bambini online”, per ideare misure che preservino la privacy dei bambini e li proteggano da fenomeni come cyberbullismo e abusi di vario genere (diverse grandi piattaforme come Google, Amazon e i social network si sono impegnate a sottoscriverne ).Sulla regolamentazione delle attività online in questi anni le autorità francesi sono state più attive rispetto a quelle di altri paesi. Alcuni giorni fa l’agenzia del governo per la concorrenza e la tutela dei consumatori ha pubblicato un report con i risultati di un’indagine condotta a partire dal 2021 su 60 influencer o agenzie che gestiscono più influencer: ne è emerso che la maggior parte di quelli presi in considerazione ha commesso violazioni, o per non aver fatto capire chiaramente quando aveva ricevuto soldi per mostrare e promuovere una certa cosa, o nel dare informazioni false o fuorvianti sulle potenzialità dei prodotti, come nel caso di alcuni presentati come cure per il Covid.La stessa agenzia governativa nel 2021  una multa di 20mila euro a una nota influencer francese, Nabilla Benattia-Vergara (che su Instagram ha attualmente più di 8 milioni di follower), per una pubblicità non dichiarata sui bitcoin che aveva fatto tre anni prima sul social network Snapchat (dove all’epoca aveva 3,6 milioni di follower). Casi mediatici come questo hanno contribuito all’interesse generale per la regolamentazione degli influencer.Nell’ultimo anno il dibattito intorno a queste questioni però è stato ampiamente alimentato in particolare da una seguitissima polemica, sviluppatasi soprattutto sui social network, tra due personaggi molto noti in Francia: il rapper Booba e la popolare agente di influencer Magali Berdah, a capo di una società molto redditizia.Il rapper Booba durante un concerto (EPA/HUGO MARIE)Booba, che ha 46 anni e il cui vero nome è Elie Yaffa, ha iniziato da diversi mesi una campagna per screditare pubblicamente Berdah e criticare il marketing che si serve di influencer, citandola come massima espressione del fenomeno. Ha cominciato a insultarla su Twitter, anche se quasi sempre indirettamente, pubblicando sul suo profilo (che è molto seguito: ha quasi 6 milioni di follower) moltissime denunce sulla qualità e affidabilità dei prodotti venduti dagli influencer gestiti da Berdah. Ha anche creato un indirizzo mail per raccogliere queste testimonianze.Berdah invece ha 41 anni e l’azienda che dirige si chiama Shauna Events: è lei stessa un’influencer molto seguita, e su Instagram per esempio ha 1 milione e mezzo di follower.Tra le accuse di Booba a Berdah c’è quella di , cioè la pratica con cui alcune aziende vendono prodotti che non hanno realmente nelle loro disponibilità, acquistandoli materialmente solo quando qualcuno li ha ordinati, con il rischio di ritardi nelle spedizioni, esaurimento dei prodotti e rincari sul consumatore per oneri doganali imprevisti. La stessa Berdah  che in passato la sua azienda aveva fatto ricorso al , anche se ha negato che lo faccia ancora.Ma ci sono anche accuse più gravi, come quelle di truffa, che hanno portato a una  di Booba alla società di Berdah. Booba se la prende moltissimo anche con gli influencer francesi che per ragioni fiscali vivono all’estero (ce ne sono diversi a Dubai, per esempio), ma sostanzialmente fanno soldi grazie alle sponsorizzazioni di prodotti venduti in Francia: è un altro dei temi su cui il governo ha intenzione di intervenire con la nuova legge, anche se per il momento non è chiaro in che modo.I metodi usati da Booba sono stati molto aggressivi e discutibili, e hanno spinto migliaia di suoi fan a partecipare a una campagna d’odio contro Berdah, con insulti e minacce sui suoi profili social e in molti commenti online. La questione però è stata talmente discussa e commentata che alla fine anche i politici sono stati costretti a prendere una posizione, su tutti il ministro dell’Economia Le Maire, che era stato più volte chiamato in causa dalle proteste di Booba.Le Maire aveva poi dovuto negare di essersi interessato al dibattito solo perché citato dal rapper, ma è sembrato a molti che alcune sue proposte, come quella di dare regole agli agenti degli influencer, rispondessero direttamente alle questioni poste da Booba su Magali Berdah.",
        "ranked": 23,
        "placed": "Abroad",
        "epoch": 1675448108.1756885,
        "language": "IT",
        "source": "ilPost"
    },
    {
        "title": "La fine del Boeing 747",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/fine-boeing-747/",
        "subtitle": " È considerato il modello che ha reso possibile il trasporto aereo di massa, ma da oggi non ne verranno più prodotti ",
        "content": "Martedì 31 gennaio verrà consegnato alla compagnia aerea Atlas Air l’ultimo modello di un aereo Boeing 747: dopo questo non ne sono stati più prodotti. Il primo fu costruito e presentato nel 1968, e da allora è diventato uno dei modelli più importanti della storia dell’aviazione, soprattutto perché di fatto introdusse la possibilità di viaggiare per lunghe tratte a prezzi sostenibili per le masse, grazie a un insieme fino ad allora mai visto di efficienza nel volo e capienza di passeggeri. «Il 747 rimpicciolì il mondo»,  con una metafora al  lo storico aziendale di Boeing, Michael Lombardi.L’ultimo modello servirà come aereo per il trasporto merci, come la grandissima parte di quelli che l’azienda aeronautica statunitense Boeing ha venduto negli ultimi anni, nonostante la sua fama sia legata soprattutto al trasporto di passeggeri. Quello del trasporto merci è un mercato in cui la capienza del Boeing 747 può avere ancora oggi una certa utilità, ma in generale era ormai da tempo che l’azienda ne aveva progressivamente ridotto la produzione. L’ultimo per il trasporto dei passeggeri era stato venduto alla compagnia Korean Air nel 2017.Il motivo principale del declino del Boeing 747 è che è un aereo più costoso da costruire rispetto a modelli più moderni che hanno due soli motori, invece dei suoi quattro, e che garantiscono la stessa efficienza e capienza a costi inferiori. Resta però un modello che gode di un’ottima fama tra i piloti, che generalmente lo considerano tra i più eleganti e comodi da guidare.È stato per molti anni l’aereo più popolare al mondo, anche tra i non esperti di aviazione, tanto da essere soprannominato “regina dei cieli”. Dentro aveva due corridoi e tre file di posti, era più largo di quelli che venivano prodotti prima, ma anche di quelli con cui si viaggia abitualmente oggi. Una fila orizzontale aveva dai 7 ai 10 posti, con la disposizione più tipica che seguiva lo schema 3-4-3. In più di cinque decenni Boeing ha costruito 1.574 modelli 747 con una capienza di più di cento persone, ma di questi moltissimi potevano portarne anche tra le 350 e le 400, e il modello più capiente superava le 500.Il Boeing 747 è entrato nell’immaginario comune anche perché dal 1990 è il modello (seppur potenziato) usato per gli Air Force One, ossia il nome con cui vengono chiamati gli aerei su cui viaggiano i presidenti degli Stati Uniti: il contratto con il governo americano, che è , è una delle ragioni per cui Boeing ha continuato a produrre il modello così a lungo.L’interno di un Boeing 747 (Wikimedia Commons)Secondo i racconti che hanno fatto i diretti interessati, l’idea del Boeing 747 venne fuori da una conversazione durante una battuta di pesca tra l’allora amministratore delegato di Boeing, Bill Allen, e Juan Trippe, che era il capo della Pan American World Airways (anche nota come Pan Am), un tempo la più grande e importante compagnia aerea degli Stati Uniti, fallita nel 1991. Fino a quel momento la Pan Am aveva usato per i suoi voli di linea i Boeing 707, decisamente più stretti dei 747: la fusoliera, cioè la parte principale del corpo dell’aereo che contiene il carico, era di 3,76 metri, contro i 6,5 che avrebbe avuto il 747.Trippe voleva ridurre i costi producendo aerei più grandi, convinto che ci fosse una domanda per il trasporto di massa, così chiese ad Allen se non si potesse produrre un aereo più grande del Boeing 707: Allen accettò, nonostante ci fosse un certo scetticismo sulla possibilità che un aereo così grande potesse volare. Il progetto iniziale prevedeva che quell’ampliamento della capienza dei posti fosse garantito da un aereo costruito su due piani, più o meno della stessa larghezza del 707, ma praticamente raddoppiato in altezza: alla fine però il capo della progettazione, Joe Sutter, decise per la fusoliera allargata al posto della disposizione su due piani.La produzione del Boeing 747 è stata spesso raccontata come eccezionale: parteciparono al progetto 50mila lavoratori, che comprendevano costruttori, meccanici, ingegneri e impiegati. Ci vollero 28 mesi, poco più di due anni, un tempo considerato molto breve per l’epoca e la novità rappresentata dall’aereo costruito.Fu presentato nel 1968 e il primo volo passeggeri partì nel 1970, sulla tratta della Pan Am che congiungeva New York a Londra. I suoi primi anni coincisero con una grande crisi petrolifera che colpì soprattutto gli Stati Uniti e l’Europa negli anni Settanta, e Boeing rischiò la bancarotta a causa dei grandi costi di sviluppo che aveva richiesto il modello 747, un miliardo di dollari. Negli anni però la richiesta aumentò progressivamente, raggiungendo il suo livello più alto nel 1989, quando Boeing introdusse il modello 747-400, con nuovi motori e materiali più leggeri.Già dopo i primi anni però fu chiaro il suo impatto culturale: le poste statunitensi gli dedicarono un francobollo, e finì citato persino in una canzone della nota cantautrice canadese Joni Mitchell del 1976, : «Ho sognato 747 sopra fattorie geometriche», diceva uno degli ultimi versi.",
        "ranked": 19,
        "placed": "Abroad",
        "epoch": 1675448108.1857402,
        "language": "IT",
        "source": "ilPost"
    },
    {
        "title": "Il Regno Unito sarà l’unica economia avanzata in recessione quest’anno, dice l’FMI",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/regno-unito-recessione-fmi/",
        "subtitle": " Mentre nel resto del mondo le cose andranno meglio del previsto, nonostante un rallentamento generale\t",
        "content": "Secondo il Fondo Monetario Internazionale (FMI), l’organismo che monitora la stabilità finanziaria globale, nel 2023 l’economia mondiale : nel suo aggiornamento trimestrale sull’andamento economico, martedì ha previsto una crescita del Prodotto Interno Lordo (PIL) mondiale nel 2023 del 2,9 per cento, 0,2 punti percentuali in più di quanto aveva previsto nell’ultimo aggiornamento pubblicato lo scorso ottobre.Il PIL crescerà in tutti i paesi del mondo con un’economia avanzata, ma non nel Regno Unito, dove secondo l’FMI il PIL quest’anno diminuirà dello 0,6 per cento, un andamento peggiore di quello previsto a ottobre, quando aveva previsto che sarebbe invece cresciuto del 0,3 per cento. Seppur di poco, ma sarebbe cresciuto. Nel rapporto il capo economista dell’FMI, Pierre-Olivier Gourinchas, spiega che al contrario del Regno Unito le economie dei paesi dell’Eurozona (cioè i paesi che adottano come moneta l’euro) sono state «sorprendentemente resilienti» nell’affrontare tutte le difficoltà che la guerra in Ucraina ha creato, come i gravi rincari dell’energia e la scarsità di molte materie prime. Nel caso dell’Italia, per esempio, l’FMI ha previsto per il 2023 una crescita del PIL dello 0,6 per cento, 0,8 punti percentuali in più rispetto alla previsione di ottobre, e dello 0,9 per cento nel 2024.Il dato sulla mancata crescita del Regno Unito è particolarmente sorprendente perché l’aggiornamento di ottobre prevedeva una più ottimistica crescita del PIL del paese dello 0,3 per cento nel 2023, nonostante fosse stato compilato quando al governo c’era ancora l’ex prima ministra Liz Truss, molto contestata dall’FMI. Proprio pochi giorni prima della pubblicazione di quel rapporto, l’FMI aveva infatti criticato duramente Truss  di ritirare la riforma economica che prevedeva una riduzione delle tasse per i più ricchi e che aveva causato un .Truss aveva poi sostituito il ministro dell’Economia, ideatore della riforma, e cancellato gran parte di quelle misure. Non era però bastato per farla resistere alla grave crisi economica e politica in corso, e a fine ottobre si era dimessa e il suo posto era stato preso da , già ministro dell’Economia tra il 2020 e il 2022, durante il governo di Boris Johnson.Nel rapporto non si parla esplicitamente di , l’uscita del Regno Unito dall’Unione Europea, avvenuta formalmente tre anni fa, il 31 gennaio del 2020. È comunque un fattore che da tempo gli analisti considerano tra quelli che più di tutti in questi anni avrebbero contribuito a mettere in difficoltà l’economia britannica. John Springford, vicedirettore del Centre for European Reform, centro studi britannico che si occupa di questioni legate all’integrazione europea, ha commentato gli effetti di Brexit sull’economia del Regno Unito dicendo che «quando imponi ostacoli al commercio, agli investimenti e alla migrazione con il tuo più grande partner commerciale (l’Unione Europea), allora avrai inevitabilmente grosse ripercussioni sui commerci, sugli investimenti e sul PIL».IMF Growth Projections: 2023USA🇺🇸: 1.4% Germany🇩🇪: 0.1% France🇫🇷: 0.7% Italy🇮🇹: 0.6% Japan🇯🇵: 1.8% UK🇬🇧: -0.6% China🇨🇳: 5.2% India🇮🇳: 6.1% Russia🇷🇺: 0.3% Brazil🇧🇷: 1.2% Mexico🇲🇽: 1.7% KSA🇸🇦: 2.6% Nigeria🇳🇬: 3.2% RSA🇿🇦: 1.2%   — IMF (@IMFNews) Per quanto riguarda l’economia mondiale, nonostante le previsioni migliori rispetto a quelle di ottobre, l’FMI conferma un generale rallentamento: se per il 2023 la previsione è una crescita del PIL del 2,9 per cento, nel 2022 l’economia era invece cresciuta del 3,4 per cento. Il rallentamento, secondo l’FMI, è stato causato tra le altre cose dal rialzo dei tassi delle banche centrali per contrastare l’inflazione, dalla guerra della Russia contro l’Ucraina e dai lunghi e estesi lockdown dei mesi scorsi in Cina. Per il 2024 stima però un’accelerazione del PIL globale, che potrebbe crescere fino al 3,1 per cento.",
        "ranked": 24,
        "placed": "Abroad",
        "epoch": 1675448108.1974616,
        "language": "IT",
        "source": "ilPost"
    },
    {
        "title": "Perché Israele demolisce le case degli attentatori palestinesi",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/israele-demolizione-case-palestinesi/",
        "subtitle": " Sostiene che scoraggi altre persone a compiere attacchi, ma da anni ci sono molte critiche sulla legittimità ed efficacia di questa pratica\t",
        "content": "Domenica l’esercito israeliano ha  porte e finestre della casa dell’uomo che venerdì  sette persone fuori da una sinagoga a Gerusalemme est, in uno degli attentati più sanguinosi degli ultimi anni compiuti da un palestinese. Nello stesso giorno il governo ha ordinato una misura simile per la casa del 13enne palestinese che sabato aveva ferito gravemente due israeliani, sparandogli addosso.La pratica di sigillare o demolire le case dei palestinesi responsabili o anche solo sospettati di avere compiuto atti di violenza contro israeliani è piuttosto consolidata in Israele. Eppure non ha precedenti o paragoni con quello che avviene in altri paesi.   di diritto internazionale la ritengono illegale ed esistono vari pareri, anche interni all’esercito israeliano, che la considerano crudele e inefficace nel prevenire ulteriori attacchi.In un rapporto dell’ufficio del relatore speciale dell’Onu, pubblicato nel 2020 e relativo alla situazione dei diritti umani nei Territori palestinesi occupati da Israele,  che dal 1967, cioè da quando iniziò l’occupazione militare di Israele della Cisgiordania e di Gerusalemme est, l’esercito israeliano ha sigillato o demolito circa duemila case in questi due territori (una piccola minoranza di case è stata demolita o sigillata dentro al territorio di Israele). Dal 2014 a oggi  75 case o stanze di sospettati di attentati, mentre altre 12 sono state sigillate. La decisione coinvolge vari livelli dell’esercito israeliano, dell’intelligence interna, della magistratura e del governo. Per un ordine definitivo di demolizione o sigillatura serve che la richiesta ufficiale dell’esercito venga approvata sia dal procuratore generale civile sia dal procuratore generale militare.La demolizione viene decisa nei casi più gravi e prevede solitamente l’intervento di ruspe e mezzi pesanti. Nei casi meno gravi viene decisa la sigillatura: la casa o la stanza del sospettato vengono riempite di cemento, in modo che non siano più utilizzabili.Nelle ultime settimane l’esercito israeliano sta adottando un nuovo metodo. Prima della demolizione o sigillatura, due pratiche che hanno effetti permanenti, le case dei sospettati vengono sigillate temporaneamente: porte e finestre vengono saldate o coperte senza l’uso di cemento, in attesa di una decisione definitiva. La casa dell’uomo che venerdì ha ucciso sette israeliani è stata temporaneamente sigillata: il quotidiano israeliano   che alla fine verosimilmente l’esercito cercherà di demolirla.Il governo israeliano giustifica la decisione di demolire o sigillare le case dei sospettati con l’articolo 119 del vecchio codice di leggi applicato dal Regno Unito, che fino al 1948  gli attuali territori di Israele, della Cisgiordania e della Striscia di Gaza. Gran parte di quel codice fu assorbita nella legislazione dello stato israeliano, che fu fondato nel 1948, e gli articoli che non sono stati esplicitamente abrogati sono rimasti in vigore.L’articolo 119 in particolare  che ogni edificio in cui si pensa siano nascoste delle armi, oppure si sospetta sia stato usato da una persona che ha commesso un crimine, o anche solo dai suoi complici, possa essere requisito e demolito.La principale critica dal punto di vista giuridico a questa pratica si basa sull’articolo 53 della Quarta convenzione di Ginevra, l’ultimo dei quattro principali trattati internazionali sul diritto di guerra firmati nel 1949. L’articolo 53  a una potenza occupante, come Israele in questo caso, di «distruggere beni mobili o immobili appartenenti individualmente o collettivamente a privati, allo stato o a enti pubblici, a organizzazioni sociali o a cooperative». Israele però insiste molto sulla parte finale dell’articolo 53: «salvo nel caso in cui tali distruzioni siano rese assolutamente necessarie dalle operazioni militari».Nel 1979 la Corte Suprema israeliana si espresse per la prima volta sulla demolizione di una casa di un sospettato palestinese, sostanzialmente per confermare la legittimità giuridica di questa pratica. La Corte sostenne che la demolizione di una casa non rappresenti una forma di «punizione collettiva», vietata anch’essa dalla Quarta convenzione di Ginevra, ma soprattutto aderì completamente alla versione dell’esercito israeliano, spiegando che questa pratica creava una efficace «deterrenza contro il compimento di atti simili».Bambini palestinesi giocano sulle rovine di una casa demolita a Rojeeb, in Cisgiordania (AP Photo/Nasser Nasser)Da allora la Corte Suprema ha confermato più volte questo suo indirizzo, con rare eccezioni. Dal 2014 ad oggi soltanto in 10 casi ha ridotto la pena ordinata dall’esercito – preferendo la sigillatura alla demolizione, per esempio – oppure l’ha cancellata del tutto. per esempio ricorda un caso del 2020 in cui l’esercito aveva chiesto la demolizione della casa di un ragazzo palestinese che  un soldato israeliano tirandogli una pietra in testa durante un’operazione nel paese di Ya’bad, in Cisgiordania. La Corte Suprema non accolse la richiesta dell’esercito perché gli avvocati della famiglia del ragazzo riuscirono a dimostrare che nessuno degli altri componenti partecipò né celebrò l’attacco al soldato israeliano. L’esercito si limitò a sigillare col cemento la stanza del ragazzo. Il   comunque che in genere «le demolizioni vengono eseguite ben prima che arrivi la condanna» in un processo.Negli anni la legittimità e l’effetto deterrente delle demolizioni e delle sigillature nei confronti dei sospettati di attentati sono stati messi in dubbio parecchie volte nel dibattito pubblico israeliano. In certi periodi la pratica è stata persino abbandonata: nel 2005 una commissione militare presieduta dal generale Udi Shani esaminò la pratica e  sostanzialmente inutile, oltre che potenzialmente contraria alle norme nazionali e internazionali. Per quasi dieci anni l’esercito l’accantonò, ad eccezione di un solo caso, fino al 2014, quando tre studenti di una scuola religiosa ebraica furono rapiti e uccisi da alcuni palestinesi in Cisgiordania. In Israele il caso attirò talmente tante attenzioni che l’esercito ripristinò le demolizioni, secondo alcuni soltanto per dimostrare una certa fermezza (un primo responsabile dell’uccisione dei tre ragazzi fu arrestato dopo un mese di ricerche intense).Il già citato rapporto del 2020 del relatore speciale dell’Onu sulla situazione dei diritti umani nei territori palestinesi occupati spiega che le demolizioni o le sigillature causano danni permanenti non solo alla persona sospettata, ma soprattutto alla sua famiglia, che in diversi casi non c’entra nulla con i reati contestati.«Da un giorno all’altro tutti sono costretti a vivere in una tenda o ad essere ospitati dai parenti. Dopo [una demolizione] ciascuna famiglia è inevitabilmente umiliata, delegittimata, sfollata, amareggiata e in certi casi desiderosa di vendetta», si legge nel rapporto. Un’altra critica a questa pratica, piuttosto pragmatica, ritiene che sia sostanzialmente controproducente: e cioè che la demolizione alimenti l’ostilità nei confronti di Israele, anziché dissuadere altri palestinesi dal compiere ulteriori violenze.Già nel 2003 Arik Ascherman, dirigente dell’organizzazione Rabbis for Human Rights (“Rabbini per i diritti umani”),  al che «la demolizione di case e campi, l’esproprio di terreni e il trattamento di ogni palestinese come un criminale» hanno comportato il fatto che «sempre più palestinesi hanno perso fede nel processo di pace, finché la frustrazione si è trasformata in una rivolta» (Ascherman parlava ai tempi della Seconda Intifada, cioè ).Sembra difficile che l’approccio di Israele possa cambiare a breve: il governo di destra guidato da Benjamin Netanyahu è entrato in carica da poche settimane ma ha già promesso un approccio molto duro nei confronti degli attentatori palestinesi. A metà gennaio, appena prima del , si sono anche rinnovati i vertici dell’esercito, che rimarranno in carica per tre anni.Anche la Corte Suprema oggi è composta in maggioranza da giudici conservatori, di solito poco propensi a fermare le demolizioni. Uno dei pochi giudici noti per la loro ostilità alle demolizioni, Menachem Mazuz, è andato in pensione nel 2021. In un’intervista data ad  poco dopo aver lasciato il suo incarico : «considero la demolizione delle case come una cosa immorale, illegale e di dubbia efficacia. Penso che venga ordinata per placare l’opinione pubblica, e che chi comanda sappia che non impedirà nuovi attentati terroristici».",
        "ranked": 22,
        "placed": "Abroad",
        "epoch": 1675448108.207798,
        "language": "IT",
        "source": "ilPost"
    },
    {
        "title": "Negli Stati Uniti sono stati incriminati quattro uomini sospettati di essere coinvolti nell’omicidio del presidente haitiano Jovenel Moïse",
        "date_raw": "February 01, 2023",
        "date": "2023-02-01",
        "url": "https://www.ilpost.it/mondo/",
        "news_url": "https://www.ilpost.it/2023/02/01/negli-stati-uniti-sono-stati-incriminati-quattro-uomini-sospettati-di-essere-coinvolti-nellomicidio-del-presidente-haitiano-jovenel-moise/",
        "subtitle": " ",
        "content": "Quattro uomini sospettati di essere coinvolti nell’omicidio del presidente haitiano  sono stati incriminati negli Stati Uniti, dove sono stati trasferiti per essere processati. Moïse fu ucciso nel luglio 2021 in circostanze ancora poco chiare durante l’irruzione di un gruppo di persone nella sua residenza nella capitale Port-au-Prince. Sull’omicidio non stanno indagando solo le forze di sicurezza haitiane, ma anche quelle statunitensi, che stanno investigando sia persone con doppia cittadinanza haitiana e statunitense, sia persone sospettate di essere coinvolte per altri motivi, nell’ambito degli stretti rapporti tra i due paesi.Gli uomini  negli Stati Uniti sono gli haitiani-americani James Solages e Joseph Vincent, tra i primi sospettati arrestati subito dopo l’attentato, e Germán Rivera García, ex capitano delle forze armate colombiane, che secondo le autorità haitiane sarebbe stato tra gli esecutori materiali dell’operazione nella casa di Moïse. Il quarto uomo è Christian Emmanuel Sanon, un medico e sacerdote haitiano che viveva in Florida e si ritiene essere una figura di spicco nella pianificazione dell’attentato.Il dipartimento della Giustizia degli Stati Uniti ha detto che Solages, Vincent e Rivera García sono stati incriminati con l’accusa di aver pianificato di uccidere una persona in un paese diverso dagli Stati Uniti e aver fornito materiale e assistenza per farlo. Sanon invece è accusato di aver trafugato illegalmente ad Haiti vari beni, tra cui una ventina di giubbotti antiproiettile. I quattro compariranno mercoledì in un tribunale federale a Miami, in Florida.In totale sono sette le persone sospettate di essere coinvolte nell’attentato di Moïse che si trovano sotto la custodia delle autorità americane: altre decine sono in custodia cautelare ad Haiti, dove però le indagini sembrano da tempo piuttosto ferme. ",
        "ranked": 14,
        "placed": "Abroad",
        "epoch": 1675448108.2196171,
        "language": "IT",
        "source": "ilPost"
    },
    {
        "title": "L’FBI ha perquisito un’abitazione del presidente degli Stati Uniti Joe Biden nel Delaware per cercare altri “documenti riservati”, ma non ne ha trovati",
        "date_raw": "February 01, 2023",
        "date": "2023-02-01",
        "url": "https://www.ilpost.it/mondo/",
        "news_url": "https://www.ilpost.it/2023/02/01/fbi-perquisizione-delaware-joe-biden-documenti-riservati/",
        "subtitle": " ",
        "content": "Mercoledì l’FBI, la polizia federale statunitense, ha perquisito un’abitazione di Biden a Rehoboth, una località marittima nel Delaware, per cercare se ci fossero altri “” non riconsegnati da Biden dopo la sua vicepresidenza sotto Barack Obama: ne erano  alcuni negli ultimi mesi, dopo altre perquisizioni che erano avvenute prima nell’ufficio di un centro studi di Biden a Washington, e poi nell’abitazione privata di Biden a Wilmington, sempre nel Delaware (la casa di Rehoboth è la casa al mare della famiglia Biden). L’avvocato di Biden, Bob Bauer, ha detto che la perquisizione è durata circa tre ore e che l’FBI non ha trovato nessun “documento riservato”. Ha aggiunto però che l’FBI ha portato via del materiale relativo al periodo in cui Biden era vicepresidente per ulteriori indagini.Negli ultimi mesi ci sono state diverse controversie intorno all’uso di documenti riservati del governo degli Stati Uniti, che avevano riguardato prima l’ex presidente Donald Trump, poi lo stesso Biden e infine l’ex vicepresidente sotto Trump, Mike Pence. Tutti e tre, seppure in circostanze molto diverse (Trump per esempio aveva  alla loro restituzione), avevano conservato documenti che contenevano informazioni riservate dopo aver lasciato i propri precedenti incarichi di governo. ",
        "ranked": 12,
        "placed": "Abroad",
        "epoch": 1675448108.2779794,
        "language": "IT",
        "source": "ilPost"
    },
    {
        "title": "Le foto della visita di Papa Francesco in Congo",
        "date_raw": "February 01, 2023",
        "date": "2023-02-01",
        "url": "https://www.ilpost.it/mondo/",
        "news_url": "https://www.ilpost.it/2023/02/01/papa-francesco-visita-repubblica-democratica-congo-africa/",
        "subtitle": " Il papa ha celebrato una delle sue messe più grandi di sempre, davanti a circa un milione di persone: venerdì andrà in Sud Sudan\t",
        "content": "Martedì pomeriggio Papa Francesco è arrivato nella Repubblica Democratica del Congo, dove mercoledì ha celebrato una messa davanti a circa un milione di fedeli, la seconda più partecipata del suo papato e una delle messe papali più grandi di sempre. Le foto diffuse in queste ore mostrano la folla di fedeli festanti all’aeroporto di Ndolo, nella capitale Kinshasa, dove migliaia di persone avevano cominciato a radunarsi dalle prime ore del mattino per assistere alla messa. Con una popolazione di circa 96 milioni di abitanti, di cui circa la metà cattolici, la Repubblica Democratica del Congo ospita la più grande comunità cattolica dell’Africa: è la prima tappa del viaggio di Papa Francesco in Africa, che nei prossimi giorni proseguirà nel Sud Sudan.Prima di Papa Francesco, l’ultima visita apostolica di un papa nella Repubblica Democratica del Congo era stata quella di Giovanni Paolo II nel 1985, più di trentasette anni fa. La messa di mercoledì mattina è la seconda più partecipata mai celebrata da Francesco, dopo quella , alla quale parteciparono più di sei milioni di fedeli.Papa Francesco era stato accolto dai fedeli all’aeroporto Ndjili di Kinshasa martedì, quando poi aveva partecipato a una cerimonia con il presidente congolese Félix Antoine Tshilombo Tshisekedi nella residenza presidenziale a Kinshasa. In un discorso, il papa  lo sfruttamento delle risorse minerarie del paese e in generale dell’Africa, definendolo come un fenomeno di «colonialismo economico». Nella Repubblica Democratica del Congo sono in corso da decenni , soprattutto in un’ampia area nella parte orientale del paese: la grande instabilità di questa zona è legata alla sua eccezionale ricchezza di minerali, alcuni dei quali essenziali per processi produttivi molto importanti nelle economie moderne, e per questo richiestissimi.«Giù le mani dalla Repubblica Democratica del Congo. Giù le mani dall’Africa. Basta soffocare l’Africa: non è una miniera da esaurire o un territorio da saccheggiare»,  il papa martedì.Sia mercoledì pomeriggio che giovedì Papa Francesco  a vari incontri con i fedeli e con i rappresentanti di alcune organizzazioni di beneficenza. È stata invece cancellata per motivi di sicurezza la visita prevista per giovedì a Goma, che si trova appunto nella parte orientale del paese, dove sono in corso i conflitti più duri. Venerdì mattina il papa lascerà Kinshasa per arrivare a Giuba, la capitale del Sud Sudan, dove incontrerà anche l’arcivescovo di Canterbury, Justin Welby. Ripartirà per Roma domenica in tarda mattinata, dopo aver celebrato la messa a Giuba. ",
        "ranked": 13,
        "placed": "Abroad",
        "epoch": 1675448108.2876842,
        "language": "IT",
        "source": "ilPost"
    },
    {
        "title": "Quattro persone sono state condannate per aver aiutato l’autore dell’attentato di Vienna del novembre 2020",
        "date_raw": "February 02, 2023",
        "date": "2023-02-02",
        "url": "https://www.ilpost.it/mondo/",
        "news_url": "https://www.ilpost.it/2023/02/02/attentato-vienna-processo/",
        "subtitle": " ",
        "content": "Mercoledì un tribunale di Vienna ha condannato quattro persone con l’accusa di aver aiutato in vario modo l’autore dell’ il 2 novembre del 2020.Quel giorno , un 20enne con doppia nazionalità austriaca e macedone, sparò contro la folla in diversi punti del centro della città, prima di essere ucciso dalla polizia. Uccise 4 persone e ne ferì più di 20. Fejzulai era un simpatizzante dello Stato Islamico, e prima dell’attentato aveva scontato alcuni mesi di carcere dopo essere stato arrestato in Turchia mentre cercava di entrare illegalmente in Siria per unirsi al gruppo terroristico.Heydayatollah Z., il cui DNA venne trovato sul kalashnikov usato dall’attentatore, con cui aveva convissuto nello stesso appartamento, è stato condannato all’ergastolo per avere aiutato Fejzulai a realizzare la strage; Burak K., che aveva incontrato Fejzulai poche ore prima dell’attentato, è stato condannato a 20 anni di carcere; Adam M., che ha ammesso di aver venduto una pistola a Fejzulai, è stato condannato all’ergastolo; e Ishaq F., che era stato in carcere insieme a Fejzulai e sapeva che quest’ultimo aveva parlato in diverse occasioni di voler compiere un attentato, è stato condannato a 19 anni.",
        "ranked": 11,
        "placed": "Abroad",
        "epoch": 1675448108.3642404,
        "language": "IT",
        "source": "ilPost"
    },
    {
        "title": "La Russia si prepara per una nuova offensiva?",
        "date_raw": "February 02, 2023",
        "date": "2023-02-02",
        "url": "https://www.ilpost.it/mondo/",
        "news_url": "https://www.ilpost.it/2023/02/02/russia-nuova-offensiva-ucraina-ammassamento-soldati/",
        "subtitle": " Lo sostiene il governo ucraino ma anche diversi esperti e il segretario della NATO: potrebbe concentrarsi nell'est dell'Ucraina e iniziare alla fine di febbraio\t",
        "content": "Negli ultimi giorni la Russia ha ammassato decine di migliaia di soldati nella regione orientale ucraina del Donbass e ha intensificato gli attacchi di artiglieria nella stessa area, arrivando a compierne anche diverse decine in un solo giorno. Analisti militari, funzionari del governo ucraino e il segretario della NATO Jens Stoltenberg ritengono che la Russia si stia preparando per una nuova offensiva, probabilmente concentrata nell’Ucraina orientale, l’unica di cui finora è riuscita a prendere parzialmente il controllo.Secondo Stoltenberg, la Russia potrebbe arrivare a impegnare oltre 200mila soldati nella nuova offensiva. Sui tempi sono state fatte diverse ipotesi: secondo il ministro della Difesa ucraino Oleksii Reznikov la Russia  avviare l’operazione già il prossimo 24 febbraio, il primo anniversario dell’inizio dell’invasione. L’Institute for the Study of War (ISW), centro studi militari che segue quotidianamente l’andamento della guerra, ritiene che l’offensiva inizierà comunque tra fine febbraio e inizio marzo.La sua durata dipenderà dai successi ottenuti dall’esercito sul campo, dice l’ISW, che stima un’offensiva di sei mesi. Andriy Yusov, dell’intelligence militare ucraina, prevede che la fase più attiva dei combattimenti durerà circa due mesi. Nel frattempo le forze ucraine stanno cercando di mantenere il controllo delle aree attualmente sotto attacco, e l’esercito ha fatto sapere di stare pianificando una grossa controffensiva da avviare entro la prossima estate. L’ammassamento delle forze russe nel Donbass è iniziato soprattutto dopo la nomina come comandante delle operazioni russe in Ucraina del generale . È il capo di stato maggiore dell’esercito russo, l’ufficiale più alto in grado delle forze armate russe, oltre che uno stretto alleato del presidente Vladimir Putin. Putin lo ha nominato a metà gennaio sostituendo dopo appena tre mesi il precedente comandante, nel tentativo di cambiare le sorti della guerra in senso più favorevole alla Russia.Da dopo la nomina di Gerasimov, la Russia ha aggiunto in modo costante soldati nel Donbass. Secondo Yosuv, l’obiettivo dell’offensiva sarà puntare sulla forza numerica dei soldati, e quindi non soltanto sull’artiglieria, per cercare di sfondare le linee di difesa ucraine e guadagnare terreno. Funzionari ucraini e analisti militari citati dal  hanno parlato anche della possibilità che l’esercito russo apra nuovi fronti anche nelle aree più settentrionali dell’Ucraina, come quella di Kharkiv.Sulle intenzioni di Putin, Stoltenberg e una serie di analisti sono stati molto chiari: al momento non ci sono indicazioni o segnali di una qualche volontà russa di negoziare una pace o di mettere in discussione i propri obiettivi iniziali. Putin sta anzi continuando a basare la propria propaganda interna al paese sulla  in Ucraina, e sembra disposto a tollerare grosse perdite pur di provarci ancora.",
        "ranked": 10,
        "placed": "Abroad",
        "epoch": 1675448108.3743079,
        "language": "IT",
        "source": "ilPost"
    },
    {
        "title": "In Australia la banconota da 5 dollari non avrà l’immagine di re Carlo III",
        "date_raw": "February 02, 2023",
        "date": "2023-02-02",
        "url": "https://www.ilpost.it/mondo/",
        "news_url": "https://www.ilpost.it/2023/02/02/australia-banconota-5-dollari-re-carlo-iii/",
        "subtitle": " ",
        "content": "La banconota da 5 dollari australiani non avrà l’immagine di re Carlo III del Regno Unito, l’attuale capo di stato del paese, che è una monarchia costituzionale con governo parlamentare. La Reserve Bank of Australia, la banca nazionale australiana,  infatti di sostituire l’immagine della regina Elisabetta II che si trova attualmente sulla banconota con un’illustrazione «che renda omaggio alla cultura e alla storia delle popolazioni aborigene australiane». Non è ancora chiaro quando la nuova banconota entrerà in circolazione e con quale illustrazione.Quello del riconoscimento dei  è un tema centrale nella  e nella  dell’Australia. Durante il periodo coloniale britannico, migliaia di persone aborigene furono uccise, sottomesse o allontanate forzatamente dalle loro terre; oggi la maggioranza dei circa 700.000 aborigeni che abitano nel paese vive in povertà, e molti subiscono di frequente episodi di discriminazione e razzismo. Il fatto che il governo australiano di centrosinistra abbia sostenuto la decisione della Reserve Bank di non mettere l’immagine di Carlo III sulla banconota da 5 dollari ha attirato alcune critiche, soprattutto dai partiti di opposizione.Secondo un  svolto lo scorso ottobre dal , comunque, il 43 per cento degli intervistati aveva detto di preferire che sulla banconota da 5 dollari ci fosse una persona australiana, come già succede per quelle da , ,  e  dollari: solo il 34 per cento aveva votato per avere l’immagine di re Carlo III. ",
        "ranked": 9,
        "placed": "Abroad",
        "epoch": 1675448108.3827581,
        "language": "IT",
        "source": "ilPost"
    },
    {
        "title": "Gli Stati Uniti aumenteranno la propria presenza militare nelle Filippine",
        "date_raw": "February 02, 2023",
        "date": "2023-02-02",
        "url": "https://www.ilpost.it/mondo/",
        "news_url": "https://www.ilpost.it/2023/02/02/stati-uniti-filippine-basi-militari/",
        "subtitle": " ",
        "content": "Giovedì è stato annunciato un nuovo accordo tra Filippine e Stati Uniti, che prevede un rafforzamento della presenza militare statunitense nel paese del sud-est asiatico. Filippine e Stati Uniti hanno una lunga storia di collaborazione e sono ancora legati da un trattato di mutua difesa firmato nel 1951, che era stato aggiornato nel 2014 con un nuovo accordo che prevedeva la possibilità per l’esercito statunitense di avere presidi a rotazione in cinque basi militari filippine.Giovedì, nel corso di una visita nelle Filippine del segretario alla Difesa statunitense Lloyd Austin, quest’ultimo accordo è stato ulteriormente aggiornato, e agli Stati Uniti verrà ora concesso di avere presidi in altre quattro basi militari del paese. Non è stato specificato dove sono queste basi ma, secondo fonti a conoscenza dei fatti interpellate dal almeno una si troverebbe sull’isola settentrionale di Luzon, in una posizione strategica per operazioni militari a difesa di Taiwan nel caso di un eventuale attacco da parte della Cina.",
        "ranked": 8,
        "placed": "Abroad",
        "epoch": 1675448108.39112,
        "language": "IT",
        "source": "ilPost"
    },
    {
        "title": "La giunta militare che governa il Myanmar ha prorogato lo stato d’emergenza nel paese",
        "date_raw": "February 02, 2023",
        "date": "2023-02-02",
        "url": "https://www.ilpost.it/mondo/",
        "news_url": "https://www.ilpost.it/2023/02/02/myanmar-stato-emergenza-prolungagto/",
        "subtitle": " ",
        "content": "La giunta militare che governa il Myanmar dal colpo di stato compiuto nel febbraio del 2020 ha annunciato che lo stato d’emergenza in vigore nel paese verrà prorogato di altri sei mesi.Lo stato di emergenza era stato introdotto dopo il colpo di stato e aveva dato alla giunta miliare poteri straordinari, permettendole di fatto di instaurare una dittatura. Era in scadenza mercoledì, giorno . In base alla Costituzione del Myanmar, dopo la scadenza dello stato d’emergenza devono tenersi nuove elezioni entro sei mesi. Si prevedeva quindi che il prossimo agosto si potessero tenere le prime elezioni dal colpo di stato, ma la decisione di prorogare lo stato d’emergenza ha reso questa possibilità altamente improbabile. ",
        "ranked": 7,
        "placed": "Abroad",
        "epoch": 1675448108.3996542,
        "language": "IT",
        "source": "ilPost"
    },
    {
        "title": "Il Parlamento Europeo ha revocato l’immunità ad Andrea Cozzolino e Marc Tarabella",
        "date_raw": "February 02, 2023",
        "date": "2023-02-02",
        "url": "https://www.ilpost.it/mondo/",
        "news_url": "https://www.ilpost.it/2023/02/02/andrea-cozzolino-marc-tarabella-revoca-immunita/",
        "subtitle": " Su richiesta della procura belga, che indaga sul ruolo dei due parlamentari nella sospetta corruzione da parte di Qatar e Marocco\t",
        "content": "Il Parlamento Europeo  per l’europarlamentare italiano Andrea Cozzolino e per il belga Marc Tarabella, entrambi del gruppo dei Socialisti e Democratici.L’immunità garantisce ai parlamentari europei di non essere soggetti ad alcun tipo di indagine, detenzione o procedimento legale, ma può essere revocata in seguito a una richiesta di un’autorità competente di uno stato membro: in questo caso lo hanno chiesto al Parlamento Europeo le autorità giudiziarie belghe, che stanno indagando su Cozzolino e Tarabella nell’ambito del grosso caso di  al Parlamento Europeo da parte del Qatar e del .Di Cozzolino e Tarabella si era parlato molto nelle scorse settimane in relazione alle indagini perché l’assistente del primo, Francesco Giorgi, è una delle quattro persone arrestate, e perché la casa del secondo era stata perquisita. Entrambi avevano già negato pubblicamente un loro coinvolgimento nel caso e si erano detti favorevoli a una revoca dell’immunità per potersi difendere dalle accuse e dalle voci che erano circolate su di loro.Il processo di revoca dell’immunità era stato avviato il 16 gennaio dopo la richiesta presentata dalla procura federale belga che sta indagando sul caso. Il 31 gennaio era arrivato il parere favorevole della commissione giuridica del Parlamento Europeo, necessario perché si potesse svolgere il voto in aula giovedì 2 febbraio.L’immunità era già stata revocata automaticamente a Eva Kaili, la ex vicepresidente del Parlamento Europeo indagata per corruzione che è attualmente in carcere. La procedura infatti non è necessaria per chi viene colto in flagranza di reato: la sua posizione era stata ritenuta tale per diverse ragioni, tra cui il fatto che nella sua casa a Bruxelles erano stati trovati e sequestrati sacchi pieni di contanti, contenenti in tutto 150mila euro.",
        "ranked": 6,
        "placed": "Abroad",
        "epoch": 1675448108.4162452,
        "language": "IT",
        "source": "ilPost"
    }
]
