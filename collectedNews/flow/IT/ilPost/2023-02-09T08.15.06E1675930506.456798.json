[
    {
        "title": "Le critiche contro Erdogan dopo il terremoto in Turchia",
        "date_raw": "February 08, 2023",
        "date": "2023-02-08",
        "url": "https://www.ilpost.it/mondo/",
        "news_url": "https://www.ilpost.it/2023/02/08/erdogan-terremoto-turchia/",
        "subtitle": " La popolazione lo accusa di non aver inviato soccorsi rapidi nelle città colpite, gli avversari politici di scarsa prevenzione ",
        "content": "Negli ultimi due giorni il presidente turco Recep Tayyip Erdogan è stato molto criticato per come il suo governo ha gestito la risposta al forte terremoto che lunedì ha colpito la Turchia e la Siria, provocando la morte di . Erdogan è stato accusato di non aver reagito abbastanza in fretta, inviando repentinamente gli aiuti necessari nei territori colpiti, e in generale di non essere stato sufficientemente preparato a un evento di questo genere, benché il suo paese sia notoriamente  e nonostante altri disastri simili avvenuti in passato.Le contestazioni a Erdogan sono arrivate sia dalle persone che abitano nelle città più colpite sia dai suoi avversari politici, in un periodo particolarmente delicato per via delle elezioni politiche che si terranno a metà maggio nel paese: la posizione di Erdogan, che si ripresenterà per un nuovo mandato da presidente, era già considerata in bilico prima del terremoto, soprattutto a causa del grande  dell’ultimo periodo e del notevole calo del valore della lira turca. Anche per questa ragione sembra che il leader stia cercando di nascondere e reprimere il dissenso nei suoi confronti.Mercoledì Erdogan è andato per la prima volta nelle zone colpite dal terremoto per incontrare gli sfollati: parlando con i giornalisti presenti ha ammesso iniziali problemi nella gestione dei soccorsi, limitandoli però solo al primo giorno e attribuendoli soprattutto alla difficoltà di raggiungere le zone colpite per via dell’inagibilità di strade e aeroporti. Ha poi aggiunto che «le cose stanno migliorando» e ha promesso che saranno costruite nuove case dove ne sono crollate, assicurando che «lo stato sta facendo il suo lavoro» e che ha mobilitato tutte le risorse in suo possesso. Diverse testimonianze  dai giornali internazionali tra le persone sfollate  l’assenza di interventi in molte città per tutta la giornata di lunedì (il terremoto era avvenuto dopo le 4 del mattino), con le persone comuni costrette ad arrangiarsi con mezzi propri per cercare sopravvissuti sotto le macerie. Lunedì, hanno raccontato diversi sfollati alle prese con le ricerche, si sentivano ancora le voci di persone vive sotto le macerie che avrebbero potuto essere salvate, alcune delle quali sarebbero morte .Sui social network sono stati citati come tentativi di censura alcuni servizi delle televisioni locali in cui le persone sfollate si lamentavano davanti alle telecamere della mancanza di aiuti, prendendosela direttamente col governo, ma venivano interrotte poco dopo dai presentatori o in qualche modo evitate.Non è stato benvisto nemmeno il fatto che Erdogan abbia aspettato solo martedì per tenere una conferenza stampa in cui dichiarava lo stato di emergenza per tre mesi nelle 10 province più colpite dal terremoto e annunciava lo stanziamento da parte del governo dell’equivalente di 4,6 miliardi di euro per gli interventi. In quell’occasione Erdogan aveva tenuto un discorso piuttosto animato, in cui aveva descritto le critiche dell’opposizione come «fake news e distorsioni» e aveva annunciato che il governo avrebbe perseguito chi provava a causare «caos sociale». Poco dopo due giornalisti sono  per aver criticato il governo sulla gestione della risposta al terremoto.Le accuse degli avversari politici di Erdogan invece si sono concentrate di più su quello che avrebbe potuto fare preventivamente, dal momento che è stato ininterrottamente primo ministro del paese dal 2003 al 2014 e poi presidente fino a oggi. Dopo un altro terremoto del 1999 in Turchia, in cui morirono 17mila persone, fu istituita una tassa che avrebbe dovuto finanziare la prevenzione dei disastri e lo sviluppo di adeguati servizi di emergenza per il futuro: il governo di Erdogan non ha mai spiegato adeguatamente come siano stati spesi quei soldi, e in questi giorni l’argomento è stato citato da molti.Il partito di Erdogan, l’AKP (sigla che sta per Partito della Giustizia e dello Sviluppo), trovò legittimazione politica all’inizio degli anni Duemila proprio dopo il fallimento del precedente governo nella gestione del terremoto del 1999: parte della propaganda di Erdogan negli anni ha insistito nel sottolineare il successo dei suoi governi nella ricostruzione delle zone colpite, dovuto anche agli stretti rapporti con l’Unione Europea, che aveva fortemente aiutato il processo.In un’articolo di opinione sul , la giornalista esperta di Turchia Asli Aydintasbas  che «con l’espansione del potere di Erdogan (e con l’affievolirsi del sogno europeo della Turchia), l’interesse del governo per il rispetto delle norme di sicurezza europee si è eroso»: così un’attesa legislazione antisismica promessa dopo il terremoto del 1999 fu approvata solo nel 2018 (anche se c’erano state alcune leggi approvate anche in precedenza). Il nuovo terremoto sembra aver messo in mostra negligenze di questo genere che erano state imputate a Erdogan negli ultimi anni.Kemal Kilicdaroglu, il leader del principale partito di opposizione in Turchia, ha detto apertamente che «se c’è una persona responsabile per questo, è Erdogan», aggiungendo che il suo governo «in 20 anni non si è preparato per un terremoto». Kilicdaroglu è visto come un probabile candidato di un’ampia coalizione di partiti (che vanno dal centrosinistra alla destra) che si schiererà contro Erdogan alle elezioni di maggio. Le elezioni si terranno proprio al termine dei tre mesi di stato di emergenza voluti da Erdogan nei territori più colpiti dal terremoto.",
        "ranked": 0,
        "placed": "Abroad",
        "epoch": 1675926906.04202,
        "language": "IT",
        "source": "ilPost"
    },
    {
        "title": "Gli eccezionali profitti delle società petrolifere",
        "date_raw": "February 07, 2023",
        "date": "2023-02-07",
        "url": "https://www.ilpost.it/mondo/",
        "news_url": "https://www.ilpost.it/2023/02/07/profitti-petrolio/",
        "subtitle": " Quelli dello scorso anno hanno superato ogni record, al punto da creare imbarazzi politici: e potrebbero ancora esserci forti guadagni\t",
        "content": "Dall’inizio della guerra in Ucraina i prezzi del petrolio sono aumentati tantissimo e le società energetiche hanno guadagnato molto, mentre famiglie e imprese hanno avuto notevoli difficoltà. Le quotazioni del petrolio sono ora  dai picchi raggiunti all’inizio della guerra e durante la scorsa estate, ma l’embargo europeo al petrolio russo raffinato  potrebbe far risalire nuovamente i prezzi.La contrapposizione tra l’enorme successo delle società petrolifere e le difficoltà dei consumatori suscita da mesi sentimenti ambivalenti: da una parte ci sono società private che vendono legittimamente una materia prima il cui prezzo aumenta per ragioni indipendenti dal loro volere, traendone un profitto; dall’altra ci sono i consumatori che subiscono questi rincari su vari fronti, quando vanno a fare rifornimento ma anche quando comprano prodotti a prezzi superiori perché sono aumentati i costi di trasporto, che si sono riversati sul prezzo dei beni.Per questo molti governi occidentali hanno imposto tasse straordinarie sugli extra profitti delle società energetiche, in modo che parte del loro guadagno aggiuntivo potesse essere redistribuito sotto forma di aiuti e sussidi verso chi stava pagando tantissimo l’energia.Il prezzo del petrolio è aumentato tantissimo rispetto a tre anni fa. A causa della pandemia i paesi produttori avevano ridotto l’offerta di greggio per adeguarsi a un consumo molto ridotto, visto che i viaggi e gli spostamenti erano vietati. Quando sono poi state rimosse le restrizioni l’offerta dei paesi produttori non è aumentata tanto quanto la domanda, rendendo di fatto il petrolio un bene più scarso e costoso. I paesi produttori, poi, vogliono continuare a tenere alte le quotazioni per guadagnarci, e  aumentare l’offerta. Oltre a questo motivo strutturale, la guerra in Ucraina ha aggravato la situazione: la Russia era uno dei più importanti produttori al mondo di petrolio e l’Occidente ha imposto sanzioni proprio sulle sue esportazioni per colpirla a livello economico. Lo scorso anno le quotazioni sono salite oltre i 100 dollari al barile, un valore che non si vedeva da anni. Dalla fine dell’estate però i prezzi  verso gli 80 dollari: per fare un confronto, nella primavera del 2020 il prezzo era di circa 20 dollari al barile.Le società petrolifere, quindi, hanno guadagnato molto di più che in passato, perché le loro spese (per l’estrazione, la raffinazione, la vendita) sono rimaste di fatto le stesse. Su tutta la filiera produttiva, dall’estrazione fino alla vendita alla pompa di benzina, le aziende hanno ottenuto guadagni eccezionalmente alti.Secondo i calcoli di , i profitti delle più grandi società energetiche occidentali (Shell, BP, TotalEnergies, Chevron, ExxonMobil) hanno raggiunto nel 2022 i 200 miliardi di dollari. Si parla proprio di profitti, ossia di quanto venduto al netto dei costi di produzione, quindi potenzialmente pronti per essere distribuiti agli investitori. I profitti della società Shell sono stati pari a 39,9 miliardi di dollari, il doppio rispetto al 2021 e i più alti dei suoi 115 anni di storia. Il gruppo americano ExxonMobil ha registrato profitti per 55,7 miliardi nel 2022, oltre due volte il risultato del 2021. BP ha  i suoi utili rispetto al 2021, raggiungendo quasi i 28 miliardi di dollari.Nel 2023 i profitti dovrebbero scendere a 158 miliardi, una cifra comunque ben superiore a quelli del 2021. La stima è fatta sui prezzi attuali, circa 80 dollari al barile, ma l’inizio dell’embargo al petrolio russo raffinato potrebbe far salire nuovamente le quotazioni e quindi i profitti delle società.I profitti delle cinque maggiori società energetiche occidentali, in miliardi di dollari (Reuters)Anche le società italiane hanno guadagnato dalla guerra. Eni ha chiuso il terzo trimestre del 2022 con utile netto pari a 3,73 miliardi di euro, in aumento del 161 per cento rispetto allo stesso periodo del 2021. Nei primi 9 mesi del 2022 ha registrato utili per 10,8 miliardi, il 311 per cento in più rispetto agli stessi mesi dell’anno precedente.Molti governi occidentali hanno quindi imposto una cosiddetta , una tassa straordinaria che si applica a discrezione dei governi verso determinate imprese che stanno traendo un vantaggio da circostanze impreviste ed eccezionali. Sono state quindi introdotte un po’ ovunque tasse sugli extra profitti delle società petrolifere, ma in generale di tutte le società energetiche, che si sono molto arricchite per gli effetti della guerra in Ucraina. L’obiettivo di questa tassa è raccogliere fondi per finanziare misure a favore di chi è stato svantaggiato dalla situazione, come cittadini e imprese che si ritrovano a pagare tantissimo di carburanti ed energia in generale.L’Italia è stata uno dei primi paesi ad applicarla. La misura è stata decisa a marzo 2022 dal governo di Mario Draghi e prevedeva una tassa una tantum sugli utili extra delle aziende del settore energia, gas e petrolio, pari al 25 per cento. Il ministero dell’Economia contava di incassare dalla misura 10,5 miliardi di euro lo scorso anno, ma poi,  legate anche alla difficoltà di calcolo di quanto dovuto, le aziende hanno preferito non pagare contando sull’incostituzionalità della norma, e lo stato aveva incassato poco più di un miliardo. Il governo attuale per quest’anno ha deciso di aumentare la tassa dal 25 al 50 per cento.L’Unione Europea a settembre ha annunciato l’introduzione di una tassa simile, che ha chiamato però , dovuto dai produttori di fonti fossili, in aggiunta alle tasse nazionali. Prevede un prelievo di almeno il 33 per cento su qualsiasi profitto imponibile del 2022 e del 2023 che superi di almeno il 20 per cento i profitti medi ottenuti tra il 2018 e il 2021.Anche il Regno Unito ha imposto una sua tassa sugli extra profitti: l’attuale primo ministro Rishi Sunak l’aveva introdotta in misura pari al 25 per cento quando era ancora Cancelliere dello Scacchiere (il corrispondente del nostro ministro dell’Economia) durante il governo di Boris Johnson; è stata poi aumentata al 35 per cento dall’attuale Cancelliere dello Scacchiere Jeremy Hunt. Tuttavia il governo di Sunak è stato  per non essere stato ancora più duro nei confronti delle società energetiche: per mesi la società Shell, che ha la sede nel Regno Unito, ha detto che non aveva  la tassa perché le sue attività erano quasi tutte all’estero. Giovedì ha però annunciato di aver finalmente pagato 134 milioni di sterline al governo inglese e oltre 500 milioni all’Unione Europea.Dal punto di vista dell’equità, tutti gli economisti sono concordi nel dire che sia molto sensato un prelievo straordinario dagli enormi profitti fatti da queste società grazie alla guerra, proprio nell’ottica di raccogliere fondi per finanziare misure a sostegno di famiglie e imprese, il cui conto energetico, tra carburanti e bollette, è notevolmente aumentato.Ci sono comunque dei rischi. Le aziende tassate possono adottare comportamenti elusivi e poco trasparenti per non pagare quanto dovuto: possono spostare le sedi fiscali e possono minacciare di non investire più o addirittura di ritirare investimenti nei paesi dove queste tasse vengono richieste, con il conseguente costo sociale derivante dalla perdita di reddito e posti di lavoro. La società americana ExxonMobil, il maggior fornitore europeo di petrolio,  all’Unione Europea contro il contributo di solidarietà richiesto proprio per questo motivo: secondo i vertici dell’azienda, una tassa sugli extra profitti scoraggerebbe gli investimenti. Molti hanno fatto però notare che questi extra profitti spesso sono serviti a pagare lauti dividendi agli azionisti e non a finanziare l’espansione del business.",
        "ranked": 18,
        "placed": "Abroad",
        "epoch": 1675926906.0711422,
        "language": "IT",
        "source": "ilPost"
    },
    {
        "title": "La distruzione di Aleppo, di nuovo ",
        "date_raw": "February 07, 2023",
        "date": "2023-02-07",
        "url": "https://www.ilpost.it/mondo/",
        "news_url": "https://www.ilpost.it/2023/02/07/aleppo-siria-distruzione-terremoto-guerra/",
        "subtitle": " La città nel nord ovest della Siria, già devastata dalla guerra civile, è stata una delle più colpite dal disastroso terremoto di lunedì\t",
        "content": "Aleppo, la seconda città più grande della Siria dopo la capitale Damasco, è uno dei principali centri colpiti dal devastante terremoto avvenuto tra Siria e Turchia nella notte tra domenica e lunedì, in cui sono morte più di 4mila persone. Aleppo si trova nel nord ovest della Siria, in un’area che già prima del terremoto era stata martoriata da oltre un decennio di guerra civile tra il regime del presidente Bashar al Assad e i ribelli.Nell’area in cui si trova Aleppo si stima che siano morte almeno 1.400 persone. Sono stime che molto probabilmente continueranno a salire: i soccorsi sono ancora al lavoro e ci sono migliaia di dispersi sotto le macerie. Anche qui, come in altre città siriane e turche, sono crollati interi edifici, collassando al suolo durante le scosse o qualche ora dopo.Ad Aleppo il terremoto ha danneggiato anche l’ che si trova nel centro storico ed è inclusa tra i patrimoni dell’UNESCO: al suo interno ci sono reperti archeologici risalenti all’epoca ottomana. È crollata parte della torre del minareto della moschea di Ayyubid e alcuni tratti delle mura difensive nel nord est della cittadella.La situazione era già critica prima del terremoto. Aleppo, e in generale il nord ovest della Siria, ospita milioni di persone che negli anni della guerra civile, iniziata nel 2011, erano state costrette a lasciare le proprie case in altre zone del paese, per lo più a causa dei bombardamenti delle forze alleate ad Assad. L’intera città, dove si era combattuta , era tornata sotto il controllo del regime nel 2016, dopo quattro anni di guerra contro i ribelli che avevano subito un lungo assedio dalle forze nemiche (quello che rimaneva dell’esercito siriano, le forze russe e le milizie sciite per lo più legate all’Iran). C’erano stati bombardamenti intensi ed Aleppo era stata in larga parte . Anche dopo la fine della guerra gli edifici erano rimasti fatiscenti e precari e l’assistenza sanitaria molto carente. È in questo contesto che si è verificato il devastante terremoto di domenica notte.In queste ore gli abitanti di Aleppo che sono sopravvissuti  di non sapere dove andare. La situazione è complicata dal freddo e dalle forti piogge, che stanno ostacolando spostamenti e soccorsi. Il regime di Assad ha inviato in città i servizi di emergenza disponibili, compreso l’esercito e alcune squadre di volontari. Ma i danni sono estesissimi e per far fronte a tutto saranno necessari ulteriori aiuti.In altre aree del nord ovest della Siria, quelle controllate dai ribelli, l’accesso dei soccorsi è invece complicatissimo e possibile solo attraverso il confine con la Turchia, e comunque con processi lunghi e complicati. Qui operano soprattutto i , un’organizzazione di volontari di difesa civile noti per i soccorsi prestati alla popolazione durante la guerra. I Caschi bianchi hanno chiesto in queste ore aiuto per riuscire a gestire tutti i soccorsi.In un ospedale della provincia di Idlib, controllata da tempo dai ribelli, sono arrivate notizie di due o tre pazienti per singolo letto, e di ventilatori che non bastano per soccorrere tutte le persone che ne hanno bisogno. Mark Kaye, un dirigente dell’organizzazione non governativa International Rescue Committee, ha descritto la situazione in Siria come «una crisi dentro una crisi dentro una crisi». ",
        "ranked": 17,
        "placed": "Abroad",
        "epoch": 1675926906.0814009,
        "language": "IT",
        "source": "ilPost"
    },
    {
        "title": "Almeno 40 persone sono morte a causa delle colate di fango provocate da piogge intense nel sud del Perù",
        "date_raw": "February 07, 2023",
        "date": "2023-02-07",
        "url": "https://www.ilpost.it/mondo/",
        "news_url": "https://www.ilpost.it/2023/02/07/peru-morti-alluvioni-colate-di-fango/",
        "subtitle": " ",
        "content": "Almeno 40 persone  a causa delle colate di fango provocate dalle piogge intense delle ultime ore in varie località nel sud del Perù. La zona più colpita è quella della provincia di Camaná, nella regione di Arequipa, dove sono stati segnalati decine di feriti e dispersi. Le colate di fango hanno invaso strade, canali di irrigazione e ponti, travolgendo e distruggendo centinaia di case ed edifici in varie zone della provincia.La stima delle persone coinvolte è ancora provvisoria e le operazioni di soccorso stanno proseguendo. Il governatore della regione, Rohel Sánchez, ha detto che sono in corso attività per dare assistenza alle circa 2mila famiglie che hanno subìto danni a causa delle colate di fango.",
        "ranked": 19,
        "placed": "Abroad",
        "epoch": 1675926906.0945244,
        "language": "IT",
        "source": "ilPost"
    },
    {
        "title": "Il terremoto al confine tra Turchia e Siria",
        "date_raw": "February 06, 2023",
        "date": "2023-02-06",
        "url": "https://www.ilpost.it/mondo/",
        "news_url": "https://www.ilpost.it/2023/02/06/terremoto-confine-siria-turchia/",
        "subtitle": " È avvenuto nella notte tra domenica e lunedì: sono morte migliaia di persone e ci sono migliaia di feriti e dispersi\t",
        "content": "Nella notte tra domenica e lunedì c’è stato un forte terremoto, di magnitudo 7.8, tra il sud della Turchia e il nord della Siria. Sono morte almeno 4.300 persone: è una stima ancora provvisoria, dal momento che ci sono migliaia di feriti e dispersi sotto le macerie. Dopo il primo terremoto ci sono state numerose repliche (cioè successivi eventi sismici, di entità inferiore al primo): una è stata particolarmente forte, di magnitudo 7.5, ed è avvenuta intorno alle 11:30 italiane (le 13:30 in Turchia), aggravando ulteriormente i danni. Sono crollati migliaia di edifici in decine di città.L’epicentro del primo terremoto è stato poco a nord della città di Gaziantep, nella Turchia meridionale, a circa 90 chilometri dal confine siriano. Le città colpite e in cui sono crollati edifici sono comprese in un’area vasta, che va dalle città siriane di Aleppo e Hama, a nord-ovest del paese, fino alla turca Diyarbakir, oltre 330 chilometri a nord-est. Il terremoto è stato sentito anche a Cipro, in Libano e in Israele.Diversi paesi hanno offerto aiuti a Turchia e Siria: il presidente turco Recep Tayyip Erdogan ha detto di aver ricevuto offerte di sostegno da 45 paesi. L’Unione Europea in particolare ha inviato squadre di soccorso in Turchia attraverso il “meccanismo dell’Unione Europea per la protezione civile”, uno strumento nato nel 2001 che si attiva per le emergenze. Secondo Erdogan per la Turchia è il peggior disastro dal 1939, quando un terremoto causò la morte di 33mila persone nell’est del paese.Tra le altre cose, il terremoto aveva anche portato la Protezione Civile italiana a emettere  per un possibile maremoto sulle coste di Sicilia, Calabria e Puglia. Nelle stesse zone, a partire dalle 6 e 30 di lunedì mattina, Trenitalia aveva interrotto la circolazione ferroviaria, a scopo cautelativo. L’allarme è poi stato , e la circolazione ferroviaria è ripresa.La zona della Siria colpita dal terremoto, a nord, è controllata in parte dai ribelli che resistono al regime del presidente Bashar al Assad: a causa della guerra civile è abitata da circa 4 milioni di persone sfollate da altre parti del paese per sfuggire al regime, che vivono spesso in case fatiscenti e particolarmente precarie, dove l’assistenza sanitaria è molto carente.Da queste zone è anche più difficile ottenere informazioni ufficiali: finora sono state dichiarate morte diverse centinaia di persone dai , un’organizzazione di volontari di difesa civile che opera nelle parti della Siria sotto il controllo dei ribelli, e che in queste ore ha svolto la maggior parte delle operazioni di soccorso. Nelle zone siriane controllate dal governo di Assad invece le comunicazioni sono arrivate in via ufficiale dal ministro della Salute: in tutto in Siria sono stati dichiarati oltre 1.400 morti e migliaia di feriti.In Turchia l’agenzia nazionale per le emergenze ha dichiarato oltre 2.900 morti e migliaia di persone ferite. È stato anche stimato che siano crollati circa 3.500 edifici. Il vicepresidente, Fuat Oktay, ha annunciato la chiusura delle scuole in tutta la zona colpita per almeno una settimana. Sono stati sospesi i voli da e per l’aeroporto della provincia di Hatay, che si trova tra le città di Antiochia e Alessandretta, e per quelli di Adana e Gaziantep.Tra le persone disperse in Turchia c’era anche il calciatore ghanese Christian Atsu, dell’Hatayspor, che ha giocato in diverse importanti squadre europee: è stato ritrovato ferito tra le macerie e portato in ospedale.La Turchia è una delle zone sismiche più attive al mondo a causa della sua posizione, perché si trova in corrispondenza di diverse faglie, cioè le zone in cui parti della crosta terrestre si sfregano tra loro causando i terremoti: l’agenzia statale per le emergenze ne ha registrati più di 22mila solo nel 2022. Prima di questo, il terremoto più grave nella storia recente del paese fu quello che colpì nel 1999 la città di Izmit, vicino a Istanbul, in cui morirono oltre 17mila persone: in quel caso la magnitudo fu di 7.6. ",
        "ranked": 25,
        "placed": "Abroad",
        "epoch": 1675926906.1328816,
        "language": "IT",
        "source": "ilPost"
    },
    {
        "title": "Il processo più seguito dai media negli ultimi anni in Argentina",
        "date_raw": "February 07, 2023",
        "date": "2023-02-07",
        "url": "https://www.ilpost.it/mondo/",
        "news_url": "https://www.ilpost.it/2023/02/07/cinque-ergastoli-pestaggio-processo-mediatico-argentina/",
        "subtitle": " Si è concluso lunedì con cinque ergastoli per un pestaggio di gruppo risalente al 2020 in cui fu ucciso un 18enne di origini paraguaiane\t",
        "content": "A Dolores, nella provincia di Buenos Aires, si è chiuso lunedì il processo agli otto accusati del pestaggio che ha portato alla morte del 18enne Fernando Báez Sosa, un caso che ha concentrato le attenzioni dei media argentini negli ultimi tre anni e in particolare nelle  di udienze. Cinque degli otto ragazzi finiti a processo, quasi tutti giocatori di rugby nella stessa squadra dilettantistica, sono stati condannati all’ergastolo, che in Argentina equivale a 35 anni di prigione. Altri tre sono stati condannati a 15 anni per il ruolo attivo ma non decisivo nel pestaggio.Il caso è stato seguito in maniera assai intensa da moltissimi media argentini, sia dai siti più scandalistici sia dai principali quotidiani nazionali: nelle ultime settimane, ogni giorno venivano riportate con assiduità le testimonianze dei familiari di Báez Sosa e degli imputati, oltre che le novità dal processo.L’omicidio è avvenuto nel gennaio del 2020 a Villa Gesell, località sulla costa argentina: per la sua brutalità, per l’età degli imputati (oggi tutti fra i 21 e i 23 anni) e per le implicazioni razziste del pestaggio aveva attirato da subito molte attenzioni. Lunedì il verdetto è stato ascoltato dagli oltre 100 presenti nella sala di Dolores e da due milioni di argentini che hanno assistito alla diretta YouTube organizzata dal tribunale.Fernando Báez Sosa aveva 18 anni ed era l’unico figlio di due immigrati paraguaiani. La sera dell’omicidio stava ballando con alcuni amici in un locale di Villa Gesell, quando era scoppiata una lite fra il suo gruppo e quello dei giocatori di rugby. I gestori avevano cacciato i litiganti dal locale, ma qualche minuto dopo i giocatori di rugby avevano accerchiato Báez Sosa e avevano iniziato a colpirlo, di sorpresa, prima con un colpo alla schiena e poi con uno di fronte.Secondo le ricostruzioni, a quel punto Báez Sosa era caduto a terra ed era stato colpito nuovamente con altri due calci, che gli avevano fatto perdere i sensi. Un testimone ha detto: «Non si proteggeva nemmeno, incassava i colpi come un sacco di patate». Anche in quello stato, era stato calciato e picchiato con grande violenza per oltre 45 secondi, mentre uno dei ragazzi filmava la scena col telefono e gli altri si occupavano di tenere lontano chi cercava di aiutare Báez Sosa o di fermare il pestaggio.Durante il processo alcuni degli ottantasette testimoni ascoltati dal tribunale hanno raccontato che gli otto ragazzi urlavano epiteti razzisti nei confronti di Báez Sosa e dicevano di volerselo «portare a casa come un trofeo». Indagini sulle loro chat private hanno evidenziato come gli imputati subito dopo i fatti si vantassero del pestaggio, non mostrassero alcun segno di pentimento e si accordassero per mantenere il silenzio sull’accaduto, nonostante fossero coscienti della possibile morte di Báez Sosa.L’accusa aveva , definendo l’azione collettiva come «un’esecuzione». La difesa ha invece sostenuto la tesi che non ci fosse volontà di uccidere. Máximo Thomsen, che secondo l’accusa ha dato il calcio mortale alla testa di Báez Sosa, Ciro Pertossi, Enzo Comelli, Matías Benicelli e Luciano Pertossi sono stati condannati all’ergastolo per omicidio aggravato da premeditazione. Blas Cinalli, Ayrton Viollaz e Lucas Pertossi sono stati condannati come “partecipanti secondari”, ma l’accusa potrebbe fare appello per ottenere una pena maggiore anche per loro.Durante il processo, il tema del razzismo non è mai stato oggetto del dibattimento in aula, ma lo è diventato nelle discussioni legate al caso sui media. Secondo molte associazioni antirazziste, le origini paraguaiane della vittima sono uno dei motivi dell’odio e della brutalità degli assalitori. Le famiglie degli imputati si sono invece ripetutamente lamentate dell’eccessiva attenzione dei giornalisti sul caso, e in almeno un paio di occasioni ci sono stati confronti tesi fra parenti e rappresentanti dei media. Subito dopo la lettura della sentenza, Máximo Thomsen, uno dei condannati, , mentre la madre ha attaccato verbalmente i giudici e i giornalisti presenti.",
        "ranked": 16,
        "placed": "Abroad",
        "epoch": 1675926906.1425345,
        "language": "IT",
        "source": "ilPost"
    },
    {
        "title": "Le foto dei danni causati dal terremoto in Turchia e Siria",
        "date_raw": "February 06, 2023",
        "date": "2023-02-06",
        "url": "https://www.ilpost.it/mondo/",
        "news_url": "https://www.ilpost.it/2023/02/06/le-foto-dei-danni-causati-dal-terremoto-in-turchia-e-siria/",
        "subtitle": " Mostrano edifici distrutti e persone estratte dalle macerie in decine di città ",
        "content": "Le foto del  tra la Turchia meridionale e la Siria settentrionale mostrano moltissimi edifici distrutti in diverse città, con soccorritori e sopravvissuti al lavoro per cercare le persone disperse sotto le macerie, in diversi casi con l’aiuto di escavatori. In alcune città turche, come Malatya, il terremoto è coinciso con una tempesta di neve che ha causato ulteriori disagi agli sfollati. L’epicentro del terremoto è stato poco a nord della città turca di Gaziantep, di circa 2 milioni di abitanti, che si trova a 90 chilometri dal confine siriano. È tra quelle che hanno subìto i danni maggiori, con decine di morti, moltissimi sfollati e quartieri quasi interamente distrutti, compresi alcuni con diversi grattacieli. È stato molto danneggiato anche il castello di Gaziantep, che fu costruito tra il secondo e il terzo secolo dopo Cristo dall’impero romano e che fu poi variamente rinnovato e ricostruito nei secoli successivi (oggi ospita un museo). Dalle foto e dai video che sono circolati online la struttura principale sembra rimasta intatta, ma i crolli e i danni sono .Le città nel sud-est della Turchia colpite in modo significativo dal terremoto sono almeno dieci, e ospitano in tutto circa 10 milioni di abitanti. Le scuole di tutta la zona sono state chiuse per almeno una settimana. A Diyarbakir è crollato tra gli altri il palazzo di un centro commerciale; nelle città di Malatya, Adana e Sanliurfa sono crollate alcune moschee con diverse persone al loro interno.L’aeroporto di Hatay, che si trova nell’omonima provincia tra le città di Antiochia e Alessandretta, è stato chiuso per un tempo ancora da stabilire: nella pista d’atterraggio infatti si sono sollevate ampie porzioni di terreno, rendendola impraticabile. Anche gli aeroporti di Adana e Gaziantep sono stati chiusi fino a ulteriore avviso.Ci sono stati danni anche alle infrastrutture energetiche turche, e in particolare ai gasdotti: sembra che siano alla base degli incendi nelle città colpite dal terremoto che sono stati condivisi in diversi video sui social network.",
        "ranked": 22,
        "placed": "Abroad",
        "epoch": 1675926906.1518261,
        "language": "IT",
        "source": "ilPost"
    },
    {
        "title": "I complicati soccorsi per il terremoto in Turchia e Siria",
        "date_raw": "February 07, 2023",
        "date": "2023-02-07",
        "url": "https://www.ilpost.it/mondo/",
        "news_url": "https://www.ilpost.it/2023/02/07/soccorsi-turchia-siria-terremoto/",
        "subtitle": " Sono morte oltre 9mila persone, moltissime sono ancora sotto le macerie e il freddo rende tutto più difficile\t",
        "content": "I soccorsi per il  che nella notte tra domenica e lunedì ha colpito il sud della Turchia e il nord della Siria, causando la morte di almeno 9mila persone, sono andati avanti durante tutta la notte successiva e per tutta la giornata di martedì. Fino ad ora sono state estratte dalle macerie migliaia di persone, molte ancora vive, per quanto in alcuni casi gravemente ferite. I feriti sono migliaia e gli ospedali delle zone colpite sono sovraccarichi. Moltissimi edifici sono crollati per intero, rendendo complessi i soccorsi anche con l’aiuto di escavatori.Dopo il primo terremoto, di magnitudo 7.8, ci sono state decine di repliche (cioè successivi eventi sismici, di entità inferiore al primo), che in alcuni casi sono state molto forti e hanno causato nuovi crolli e problemi per i soccorritori. Il presidente turco Recep Tayyip Erdogan ha annunciato tre mesi di stato di emergenza nelle dieci province turche più colpite.In tutta la zona la situazione è enormemente complicata dal freddo, sia per i soccorritori che soprattutto per i dispersi e gli sfollati, e si teme che molte persone ancora sotto le macerie possano morire di ipotermia prima di essere soccorse. In molte delle città colpite dal terremoto le temperature sono intorno agli zero gradi e sono scese sotto allo zero durante la notte (in alcuni paesi di montagna in Turchia si è arrivati anche a -15 °C). Agli sfollati sono state consegnate in tutto circa 300mila coperte, 41mila tende familiari e 100mila letti.Sia nel nord della Siria che nel sud della Turchia sono in corso a più riprese da lunedì forti piogge e nevicate. Durante la notte tra lunedì e martedì molte persone hanno organizzato falò per le strade per scaldarsi: c’erano sia gli sfollati, sia molti di quelli che hanno ancora una casa, ma che non vogliono tornarci per paura di nuovi terremoti e crolli.C’è stata una grande mobilitazione internazionale per portare aiuti: l’agenzia nazionale turca per le emergenze ha detto che sono stati inviati oltre 2.600 soccorritori da 65 diversi paesi nelle zone danneggiate dal terremoto, oltre ai quasi 14mila soccorritori turchi distribuiti sul territorio dall’agenzia stessa. Molti paesi stanno inviando aiuti economici per diversi milioni di euro: la Turchia da questo punto di vista è molto avvantaggiata rispetto alla Siria, perché ha rapporti stabili con l’Unione Europea e fa parte della NATO, e quindi ha immediatamente diritto a certi tipi di aiuti pensati per emergenze.L’Italia ha inviato una squadra di 50 vigili del fuoco specializzati nella ricerca dei dispersi ad Adana, una delle città turche colpite dal terremoto: sono arrivati sul posto all’alba di martedì.Nonostante le squadre di soccorso inviate da molti paesi, i giornalisti sul posto continuano a raccontare una generale carenza di persone impiegate nelle ricerche in molte città: lo spostamento dei detriti di un singolo edificio crollato richiede diverse persone, e in molti casi i soccorritori sono stati costretti a scegliere di concentrarsi su un solo cumulo di macerie, magari dopo aver sentito voci o rumori provenire da quelle parti, o dopo le indicazioni di cani specializzati nella ricerca di persone. In alcuni casi le persone sotto le macerie sono riuscite a inviare messaggi per far sapere che erano vive, indirizzando le ricerche. Ci sono migliaia di edifici crollati completamente.I soccorsi sono complicati anche dall’interruzione di molti collegamenti: in Turchia sono stati chiusi gli aeroporti di Gaziantep, Hatay, Adana e Kahramanmaras, perché le piste di atterraggio sono state in gran parte distrutte, hanno ampie spaccature nel terreno e parti molto danneggiate. È successo lo stesso anche a molte strade e autostrade, che attualmente sono inagibili e non permettono di raggiungere alcuni luoghi colpiti dal terremoto per portare forniture mediche e umanitarie.Una parte della zona della Siria colpita dal terremoto, a nord-ovest, è controllata dai ribelli che resistono al regime del presidente Bashar al Assad, e a causa della guerra civile è abitata da alcuni milioni di persone sfollate da altre parti del paese. Qui la situazione è particolarmente complicata, è difficile avere informazioni ufficiali e l’assistenza sanitaria è molto carente: i soccorsi sono stati effettuati quasi esclusivamente dai , un’organizzazione di volontari di difesa civile che opera nelle parti della Siria sotto il controllo dei ribelli. Nella zona finora sono arrivati pochissimi aiuti e ci sono pochi macchinari adatti a effettuare ricerche tra le macerie. Gli sfollati in fuga da Assad vivevano già in rifugi temporanei e case fatiscenti e precarie: il terremoto ha aggravato una situazione da tempo definita come disperata e di emergenza. In città come Jinderes, , Bsania e Idlib sono crollati quasi tutti gli edifici. I Caschi bianchi  che ci sono ancora centinaia di persone intrappolate sotto le macerie e hanno chiesto aiuto alle organizzazioni umanitarie internazionali per ricevere materiale utile alle ricerche e persone da impiegare nei soccorsi.",
        "ranked": 20,
        "placed": "Abroad",
        "epoch": 1675926906.161134,
        "language": "IT",
        "source": "ilPost"
    },
    {
        "title": "In Pakistan è tornata disponibile Wikipedia, che sabato era stata bloccata dalle autorità del paese per contenuti giudicati «blasfemi» per l’Islam",
        "date_raw": "February 07, 2023",
        "date": "2023-02-07",
        "url": "https://www.ilpost.it/mondo/",
        "news_url": "https://www.ilpost.it/2023/02/07/pakistan-wikipedia-di-nuovo-disponibile/",
        "subtitle": " ",
        "content": "In Pakistan è tornato disponibile il sito dell’enciclopedia online Wikipedia, che sabato era stato  dall’Autorità delle telecomunicazioni pakistana (PTA) perché sia secondo l’ente che secondo un tribunale pakistano ospitava «contenuti blasfemi» per l’Islam, la religione di stato del paese. La PTA aveva intimato la rimozione di quei contenuti a Wikipedia, che però non lo aveva fatto. La decisione di  del sito e renderlo di nuovo disponibile è stata presa dal primo ministro Shehbaz Sharif e comunicata lunedì sera dalla ministra per l’Informazione e le Telecomunicazioni, Marriyum Aurangzeb.Stando ai documenti pubblicati da Aurangzeb su Twitter, Sharif ha deciso di ripristinare Wikipedia in seguito all’analisi di una commissione composta da tre ministri: nei documenti, firmati dal segretario del primo ministro, si dice che Wikipedia è una piattaforma «utile» per la diffusione della conoscenza e delle informazioni al pubblico generale e che le «conseguenze non volute del divieto generalizzato» nell’accesso al sito erano eccessive rispetto ai suoi vantaggi. La decisione ha avuto effetto immediato: ora l’enciclopedia è di nuovo consultabile in Pakistan.Prime Minister  has directed that the Wikipedia website be restored with immediate effect. The Prime Minister has also constituted a Cabinet Committee on matters related to Wikipedia and other online content. — Marriyum Aurangzeb (@Marriyum_A)  ",
        "ranked": 15,
        "placed": "Abroad",
        "epoch": 1675926906.197428,
        "language": "IT",
        "source": "ilPost"
    },
    {
        "title": "In Svezia stanno spostando una città",
        "date_raw": "February 06, 2023",
        "date": "2023-02-06",
        "url": "https://www.ilpost.it/mondo/",
        "news_url": "https://www.ilpost.it/2023/02/06/kiruna-svezia-miniera/",
        "subtitle": " Da qualche mese il centro storico di Kiruna è in un posto diverso, perché bisogna fare spazio a un'enorme miniera\t",
        "content": "Kiruna è una cittadina del nord della Svezia, nella provincia della Lapponia, ed è vicina alla miniera di ferro più grande del mondo. Proprio a causa dei rischi geologici collegati all’espansione della miniera, nel 2004 la società statale che la gestisce (la LKAB) propose di spostare il centro della città di qualche chilometro più a est per permettere di proseguire gli scavi senza mettere a rischio la popolazione: da qualche anno così è in corso un piano che prevede di “traslocare” fisicamente migliaia di abitazioni ed edifici esistenti per ricollocarli in un nuovo centro città.Quello di Kiruna non è l’unico caso in cui case o  sono stati sollevati e spostati altrove oppure smontati e poi ricomposti. È però un progetto molto ambizioso, che alcuni considerano   a essere stato avviato in tempi recenti: per gli abitanti del luogo è una buona opportunità, che però porta anche vari problemi. si trova circa 200 chilometri a nord del circolo polare artico, in un’area in cui d’inverno le temperature scendono di frequente sotto i -20 °C. Ci vivono circa 18mila persone, due terzi delle quali lavorano nella miniera, da cui si ricava l’80 per cento del ferro estratto in Europa. La città fu fondata nel 1900, due anni dopo l’apertura della miniera: grazie alla costruzione di una ferrovia che attraversava alcune delle aree più impraticabili della Svezia e collegava la zona con alcuni dei porti più importanti del nord di Svezia e Norvegia, in pochi anni arrivarono a migliaia per viverci e lavorarci.Il giacimento di Kiruna ha la forma di un disco inclinato e si spinge diversi chilometri sotto il centro abitato. Le prime case per gli operai e i dirigenti furono costruite a distanza di sicurezza dalla miniera, di modo che gli scavi non interferissero con la vita della comunità e viceversa. Già negli anni Settanta, con la progressiva espansione della miniera sia in superficie che in profondità, vari quartieri marginali di Kiruna furono sgomberati, recintati e inglobati nel sito. In previsione di nuovi scavi e della costruzione di altri tunnel sotterranei, nei primi anni Duemila la LKAB decise in accordo con l’amministrazione municipale di spostare tre chilometri più a est la parte antica della città, quella più vicina alla miniera.Nel tempo infatti hanno cominciato a comparire crepe negli edifici, ma soprattutto si sono create fratture e smottamenti nel terreno che  di far sprofondare le costruzioni, o comunque di causare gravi danni strutturali.Il piano per spostare il centro di Kiruna fu avviato nel 2007, e nel 2014 cominciarono a essere spostate le prime case del vecchio centro, dove buona parte degli edifici è stata svuotata in attesa della ricollocazione. Il progetto riguarda in totale circa 3mila edifici, il 65 per cento di quelli della città. Tra questi ci sono case storiche, scuole, negozi ed edifici pubblici: in base a come sono stati costruiti, alcuni possono essere sollevati e trasportati nel nuovo centro con appositi camion, mentre altri devono essere smontati con cura e poi ricostruiti. Altri invece verranno demoliti e ricostruiti da zero.Tra gli edifici che saranno spostati c’è anche , che fu consacrata nel 1912 ed è considerata una delle più belle di tutta la Svezia. Si prevede che l’edificio sarà spostato nel 2026 vicino al cimitero, sempre tre chilometri a est rispetto alla sua posizione attuale. Lo spostamento del centro di Kiruna riguarderà in totale 6mila residenti.La chiesa di Kiruna (Arild Vågen, )Oltre alle comprensibili difficoltà logistiche, la parte difficile nel dover spostare una città è «conservare il senso di appartenenza, la storia e l’anima della comunità»,  al sito specializzato  Alexandra Hagen, amministratrice delegata di White Arkitekter, lo studio di architettura che ha vinto il concorso per progettare la nuova città. Negli anni la città si era sviluppata senza un vero e proprio centro, senza una piazza, vie per lo shopping e posti di ritrovo, che nel nuovo progetto sono invece stati pensati tutti vicini, in uno spazio piuttosto ridotto, facilmente raggiungibili a piedi. Il primo edificio del nuovo centro città a essere stato inaugurato, nel settembre del 2022, è stato il municipio, davanti al quale è stata posizionata la torre dell’orologio che sorgeva sulla sommità di quello vecchio. Davanti al municipio ci sarà una piazza con un hotel, un centro culturale, negozi e alcuni edifici nuovi, accanto ai quali verranno sistemati quelli che vengono mano mano trasferiti.Si prevede che per spostare tutti gli edifici ci vorranno almeno altri vent’anni, ma se la miniera dovesse espandersi ulteriormente . La spesa per i lavori è stata stimata attorno ai 3 miliardi di euro, finanziati in parte da LKAB.Lo spostamento di Kiruna è necessario per continuare a garantire un posto in cui vivere alle persone che lavorano alla miniera, che è la principale attività economica della zona, assieme al turismo (un settore in crescita, legato anche alla presenza di un vicino “”, che attira ogni anno decine di migliaia di visitatori). Secondo Eva Ekelund, che si occupa della gestione del territorio nella municipalità di Kiruna, il fatto di dover spostare il centro città è anche « per ricostruirlo in maniera più sostenibile», dagli impianti fognari a quelli per il riscaldamento.Come ha raccontato ad  il sindaco della città, Gunnar Selberg, i residenti però si trovano ancora «un po’ divisi tra due città», e continuano a essere legati agli edifici del vecchio centro. Le preoccupazioni comunque non sono solo queste.Uno dei problemi riguarda il costo degli affitti delle case acquistate a suo tempo dalla LKAB, che si prevede aumenterà gradualmente fino al 25 per cento in più. Inoltre hanno cominciato a comparire crepe nella scuola più grande della città, e si teme che possa avere problemi anche l’ospedale, prima che quello nuovo venga completato.Una casa risalente ai primi anni del Novecento viene spostata nel settembre del 2022 (foto tratta dal  del comune di Kiruna)Ci sono poi dubbi e pareri contrastanti strettamente legati allo sfruttamento minerario e al futuro dell’economia della zona.All’inizio del 2023 la LKAB ha annunciato di aver scoperto proprio vicino a Kiruna quello che si ritiene essere il  più grande d’Europa. L’amministratore delegato dell’azienda, Jan Moström, ha definito la scoperta «una buona notizia sia per l’Europa che per il clima», riferendosi al fatto che i minerali rari sono  e per fare moltissime cose, dalle batterie delle automobili elettriche a quelle di smartphone e computer. Come ha osservato la vice prima ministra svedese Ebba Busch, che ha la delega per l’ambiente e le imprese, sfruttare i minerali rari trovati in Svezia sarebbe infatti un’opportunità per dipendere meno dalla Cina, che è il principale produttore a livello globale.Questo però fa presupporre una nuova espansione delle attività di estrazione nella zona, che viene contestata soprattutto da parte dei sami, cioè la popolazione autoctona che vive da millenni in questa parte della Svezia. Già da tempo i sami segnalano come la crisi climatica e lo sviluppo delle infrastrutture nell’area abbiano  sulla biodiversità del territorio, ma anche sull’allevamento e sulla sopravvivenza delle renne, gli animali che allevano da secoli.La costruzione del municipio, nel 2017 (Arild Vågen, )Stefan Mikaelsson, vicepresidente del consiglio del parlamento sami – cioè l’organo di rappresentanza della popolazione autoctona in Svezia –, ha detto al  che negli ultimi decenni la frammentazione del territorio legata alla presenza della ferrovia e della miniera e allo spostamento di Kiruna ha ridotto le aree per il tradizionale pascolo delle renne. Per adeguarsi ai cambiamenti, nel tempo gli abitanti di due villaggi sami hanno dovuto cambiare il percorso per arrivare ai pascoli, e adesso potrebbe accadere lo stesso a un terzo. Parlando con , Mikaelsson ha inoltre osservato che lo sfruttamento incontrollato del territorio legato all’estrazione dei minerali può portare a una perdita di biodiversità che  anche per il resto del continente.Un pastore sami che ha parlato di recente con il giornale online  ha spiegato che negli ultimi 70 anni in alcune aree la crisi climatica e l’aumento delle temperature hanno fatto calare  la presenza dei licheni, i principali organismi di cui si nutrono le renne in inverno. Generalmente questi animali usano i propri zoccoli per cercare i licheni nella neve, ma con temperature più alte della norma la neve che prima era semi permanente si scioglie e poi si gela, formando uno strato di ghiaccio che le renne non riescono a rompere. Il disboscamento compiuto negli anni per fare spazio alle coltivazioni, le infrastrutture costruite per le miniere e il traffico di motoslitte o slitte trainate da cani per il turismo portano altre complicazioni per gli allevamenti, ha detto sempre il pastore. ",
        "ranked": 23,
        "placed": "Abroad",
        "epoch": 1675926906.2074063,
        "language": "IT",
        "source": "ilPost"
    },
    {
        "title": "Il vecchio metodo per evitare le frodi elettorali con l’inchiostro indelebile",
        "date_raw": "February 06, 2023",
        "date": "2023-02-06",
        "url": "https://www.ilpost.it/mondo/",
        "news_url": "https://www.ilpost.it/2023/02/06/inchiostro-dito-elezioni/",
        "subtitle": " In molti paesi si macchia il dito di chi ha già votato per evitare che lo faccia due volte, ma ci possono essere diversi problemi\t",
        "content": "Uno dei metodi usati nel mondo per autenticare i voti e impedire le frodi elettorali è macchiare il dito di chi vota con uno speciale inchiostro indelebile: in quel modo si rende la persona riconoscibile e le si impedisce di votare due volte. È un metodo usato da decenni in tantissimi paesi, che nel corso del tempo ha causato anche diversi problemi: c’è chi ne ha messo in dubbio la validità, magari per fini politici, ma anche chi ha sfruttato la riconoscibilità dovuta all’inchiostro per minacciare le persone spingendole a non votare.L’inchiostro elettorale indelebile è stato usato fin dagli anni Sessanta ed è ancora utilizzato in diversi paesi: normalmente viene usato come ulteriore garanzia assieme ad altre forme di verifica dell’identità degli elettori, come i documenti.Concretamente funziona così: una volta arrivato al seggio l’elettore viene invitato a immergere il proprio dito (l’indice, di solito il sinistro) in una boccetta di inchiostro, o in una spugna impregnata, oppure viene fatto sul dito un segno con un pennello o una penna. Molto spesso l’inchiostro è viola, altre volte è blu: a contatto con la pelle può cambiare colore e diventare nero o marrone. Di solito si fa in modo che l’inchiostro raggiunga anche la cuticola delle dita, cioè le pellicine intorno alle unghie, da cui è più difficile rimuoverlo.Un elettore intinge il proprio dito nell’inchiostro in un seggio elettorale in Iraq (AP Photo/Hadi Mizban)Nel corso del tempo l’inchiostro elettorale indelebile è stato usato da  paesi nel mondo. Molti di questi, asiatici ma anche , si sono riforniti in una delle più grosse aziende produttrici di inchiostro elettorale indelebile, la Mysore Paints, indiana e fondata nel  dal principe indiano Krishnaraja Wadiyar IV, che quando morì tre anni dopo era una delle persone più ricche del mondo.Attorno alla vendita di inchiostro elettorale indelebile c’è tutto un giro di affari: con la sola vendita di inchiostro usato alle elezioni indiane del 2019 la Mysore Paints ha guadagnato l’equivalente di circa 3 milioni di euro, con circa 2,6 milioni di boccette di inchiostro vendute in tutta l’India, dove votarono circa 900 milioni di persone.A rendere l’inchiostro elettorale indelebile è il nitrato d’argento, la stessa sostanza contenuta nelle matite utilizzate per votare nei seggi elettorali di altri paesi, tra cui l’Italia. Permette all’inchiostro di restare sulla pelle per circa un mese. Gli inchiostri usati per votare devono essere  e approvati da una serie di protocolli che ne assicurino l’idoneità per quel tipo di utilizzo. L’inchiostro elettorale è considerato un metodo efficace per evitare le frodi elettorali, al pari di  da altri paesi. Tuttavia c’è chi nel tempo ne ha messo in dubbio la validità, sostenendo per esempio che sia più facile del previsto rimuovere l’inchiostro dalle dita e quindi votare due volte. Su YouTube ci sono vari  che spiegano come farlo, consigliando per esempio di strofinare sulle dita il succo di limone, il sale o altre cose, a volte le più disparate.In alcuni paesi questo tipo di obiezione è stata usata per cercare di bloccare le elezioni o per contestarne il risultato. È successo alle elezioni presidenziali in Afghanistan nel 2004, dove quasi tutti i candidati che competevano con l’allora presidente Hamid Karzai (che poi vinse) annunciarono di voler boicottare le elezioni perché non si fidavano delle misure anti-frode: sostennero in particolare che l’inchiostro usato per segnare le dita degli elettori non fosse abbastanza indelebile.Un paese in cui furono contestati i risultati sulla base dell’inchiostro elettorale è la Malaysia. Alle elezioni politiche del 2013 venne introdotto per la prima volta nel paese il metodo di autenticazione dell’inchiostro (era da  che il parlamento discuteva di introdurre nuovi metodi per migliorare i metodi anti-frode alle elezioni): l’opposizione alla coalizione che aveva appena vinto le elezioni  i risultati definendoli non validi a causa di frodi elettorali, sostenendo anche in questo caso che l’inchiostro non fosse abbastanza indelebile.In altri casi il sistema dell’inchiostro elettorale è stato usato per controllare gli elettori, impedendo loro di votare. È successo in Perù, dove in occasione delle elezioni presidenziali del 1985 il gruppo terroristico Sendero Luminoso  ai civili di non votare, minacciando di tagliare le dita ai figli di chi aveva il dito macchiato di inchiostro. È successo anche in Afghanistan, dove negli anni passati i talebani hanno più volte minacciato gli elettori di tagliar loro le dita nel caso in cui avessero votato, sfruttando la riconoscibilità data dall’inchiostro. In alcuni casi .",
        "ranked": 21,
        "placed": "Abroad",
        "epoch": 1675926906.2204998,
        "language": "IT",
        "source": "ilPost"
    },
    {
        "title": "Almeno cinque palestinesi sono stati uccisi in un’operazione israeliana in un campo profughi di Gerico, in Cisgiordania ",
        "date_raw": "February 06, 2023",
        "date": "2023-02-06",
        "url": "https://www.ilpost.it/mondo/",
        "news_url": "https://www.ilpost.it/2023/02/06/gericho-campo-profughi-cinque-persone-uccise-operazione-israele/",
        "subtitle": " ",
        "content": "Lunedì l’esercito israeliano ha ucciso almeno cinque palestinesi durante un’operazione militare compiuta nel campo profughi Aqabet Jabr di Gerico, nel centro della Cisgiordania (Israele sostiene di avere ucciso sette persone, il governatore di Gerico ha confermato cinque morti). Israele  che tutte le persone uccise fossero armate: che alcune appartenessero ad Hamas, il gruppo radicale che controlla la Striscia di Gaza, e che fossero state coinvolte in un attacco armato compiuto qualche giorno fa contro l’esercito israeliano (nell’attacco non c’erano stati morti). L’esercito israeliano ha detto di avere arrestato durante l’operazione Shaker Amara, uno dei leader di Hamas.Sono  che tra israeliani e palestinesi ci sono continui attacchi e violenze come non se ne vedevano da parecchio tempo. Le tensioni sono aumentate soprattutto dopo l’insediamento del nuovo governo israeliano di Benjamin Netanyahu, , in cui diversi ministeri e ruoli importanti sono stati affidati a politici molto discussi per le loro posizioni di aperta ostilità nei confronti dei palestinesi.",
        "ranked": 24,
        "placed": "Abroad",
        "epoch": 1675926906.2293315,
        "language": "IT",
        "source": "ilPost"
    },
    {
        "title": "È stato condannato all’ergastolo David Carrick, l’ex poliziotto inglese responsabile di decine di violenze sessuali",
        "date_raw": "February 07, 2023",
        "date": "2023-02-07",
        "url": "https://www.ilpost.it/mondo/",
        "news_url": "https://www.ilpost.it/2023/02/07/ergastolo-condannato-david-carrick-polizia-inglese-violenze/",
        "subtitle": " ",
        "content": "Martedì in Inghilterra è stato condannato all’ergastolo l’ex poliziotto David Carrick, che  di aver compiuto quando era in servizio decine di violenze sessuali contro almeno 12 donne tra il 2003 e il 2020, approfittando del proprio ruolo per intimorirle e per scoraggiarle a denunciarlo: dovrà scontare una pena complessiva di almeno 32 anni di detenzione. Carrick aveva ammesso la sua responsabilità in 85 casi di violenze, tra cui 24 stupri.Carrick ha 48 anni e fa parte dal 2001 della Polizia Metropolitana di Londra, il più grande dipartimento di polizia del Regno Unito. Nel 2009 era stato promosso nella , un’unità speciale della Polizia Metropolitana che si occupa della protezione di importanti sedi governative e diplomatiche. Nel 2021 era stato sospeso dal servizio e arrestato dopo che una donna lo aveva accusato di averla violentata. Le donne violentate da Carrick avevano raccontato di essere state costrette ad atti degradanti e di essere state più volte sequestrate e rinchiuse dentro piccoli armadi: l’uomo poi le convinceva a non denunciare sostenendo che non sarebbero mai state credute, visto il suo ruolo importante all’interno delle forze dell’ordine.Il caso ha alimentato il dibattito in corso da qualche anno nel Regno Unito sul sessismo e la misoginia delle forze dell’ordine, già emerso con il  a Londra di Sarah Everard: anche in quel caso il responsabile era stato un agente di polizia, poi  all’ergastolo.",
        "ranked": 13,
        "placed": "Abroad",
        "epoch": 1675926906.2640965,
        "language": "IT",
        "source": "ilPost"
    },
    {
        "title": "In Francia c’è stata un’altra giornata di grossi scioperi contro la riforma delle pensioni",
        "date_raw": "February 07, 2023",
        "date": "2023-02-07",
        "url": "https://www.ilpost.it/mondo/",
        "news_url": "https://www.ilpost.it/2023/02/07/francia-scioperi-riforma-pensioni/",
        "subtitle": " ",
        "content": "Martedì in Francia c’è stata un’altra giornata di grossi scioperi per protestare contro la riforma delle pensioni proposta dal governo, dopo quelle molto partecipate  e del . Lunedì era iniziato in parlamento l’esame del testo di legge: il provvedimento principale e maggiormente contestato è quello che prevede l’innalzamento dell’età pensionabile nel paese da 62 a 64 anni. Il governo del presidente Emmanuel Macron ha ribadito che non intende ritirare la proposta di legge, che giudica «indispensabile» per diminuire le spese dello stato per le pensioni.Sono state organizzate più di 200 manifestazioni in tutta la Francia: i sindacati hanno annunciato una partecipazione complessiva di circa un milione di persone (la polizia non ha ancora diffuso stime ufficiali, ma solitamente sono di gran lunga più basse rispetto a quelle dei sindacati). In generale c’è stata una grande partecipazione, ma un po’ meno rispetto alle due grandi giornate di protesta precedenti. Molte scuole sono rimaste chiuse, dal momento che gli insegnanti sono tra le categorie più presenti nelle proteste, e ci sono stati disagi sia nei trasporti ferroviari che in quelli aerei.Il est 17 heures, le cortège principal arrivé place de la Bastille  — Pierre Bouvier (@pibzedog) ",
        "ranked": 12,
        "placed": "Abroad",
        "epoch": 1675926906.2789414,
        "language": "IT",
        "source": "ilPost"
    },
    {
        "title": "La Russia sta preparando una grande offensiva a febbraio?",
        "date_raw": "February 07, 2023",
        "date": "2023-02-07",
        "url": "https://www.ilpost.it/mondo/",
        "news_url": "https://www.ilpost.it/2023/02/07/offensiva-russia-ucraina/",
        "subtitle": " Lo suggeriscono i movimenti delle truppe e varie fonti ucraine: potrebbe essere la più grossa dall'inizio della guerra\t",
        "content": "Numerose fonti militari ucraine e occidentali sostengono che la Russia si stia preparando per una nuova, grossa offensiva nell’oriente ucraino, che a giudicare dai movimenti delle truppe e dalle condizioni sul campo dovrebbe cominciare entro la fine di febbraio. Dell’offensiva si parla ormai piuttosto apertamente da settimane, anche in Russia, e l’esercito russo non sta facendo molto per tenerla nascosta: è da tempo che i russi accumulano truppe e mezzi in varie aree del fronte, ed è probabile che decideranno di attaccare a breve.Oleksiy Reznikov, il ministro della Difesa ucraino,  di aspettarsi che la Russia cominci la sua offensiva attorno al 24 febbraio, l’anniversario dell’inizio dell’invasione. Una fonte anonima  al  che potrebbe cominciare ancora prima, attorno al 15 del mese. Alcuni esperti ritengono che, se davvero sarà avviata, per numero di soldati coinvolti quella di febbraio potrebbe essere , dopo l’invasione iniziale di un anno fa.Non è la prima volta dall’inizio della guerra che si parla di grandi offensive russe, e non sempre si sono poi realizzate. L’anno scorso per esempio si era creata forte aspettativa sul fatto che il presidente Vladimir Putin avrebbe annunciato un imponente attacco contro l’Ucraina il 9 maggio, in occasione della commemorazione per la vittoria dell’Unione Sovietica nella Seconda guerra mondiale, ma non avvenne. Questa volta, però, è possibile osservare grossi accumuli di truppe lungo tutto il fronte, sia a est sia a sud est dell’Ucraina, cosa che lascia pensare che un’offensiva ci sarà davvero.Parlano molto diffusamente dell’offensiva anche i cosiddetti “milblogger” russi, cioè esperti e analisti militari nazionalisti che sulla piattaforma di messaggistica Telegram commentano attivamente e liberamente le operazioni di guerra. Alcuni “milblogger” (che sta per “blogger militari”) pur non avendo affiliazioni ufficiali con il governo russo sono esperti relativamente noti e rispettati, e per questo i loro commenti sono letti e analizzati anche in Occidente, benché sia sempre necessario avere una certa cautela. Negli ultimi giorni molti di loro hanno parlato apertamente di un’offensiva imminente.Sia gli analisti militari ucraini e occidentali sia i “milblogger” russi concordano che la finestra temporale per un’offensiva russa sia molto limitata: l’esercito russo deve attaccare entro febbraio, prima che arrivino all’Ucraina le nuove armi occidentali  e prima che il disgelo primaverile renda il terreno fangoso, cosa che renderebbe difficili le manovre dei mezzi corazzati, come già avvenne la scorsa primavera.Il fronte ucraino, preso nel suo complesso, forma una enorme mezzaluna, con gli scontri che si concentrano in tre punti: a nord, nella città di Kreminna, dove da alcune settimane sono ricominciati seri combattimenti e, secondo gli ucraini, la Russia sta accumulando truppe. Al centro della mezzaluna, nella provincia ucraina di Donetsk, gli scontri si concentrano ormai da mesi a Bakhmut, dove l’esercito russo sta impiegando il grosso dei suoi sforzi e dove  da settimane. Negli ultimi giorni, a Bakhmut il conflitto si è già esteso grazie all’afflusso di nuove reclute russe, a tal punto che gli ucraini sono decisamente sulla difensiva. A sud della mezzaluna, infine, c’è la cittadina di Vuhledar, dove gli ucraini stanno avendo maggiori successi a respingere i russi. Anche qui, però, ci sono segnalazioni di migliaia di truppe russe che si starebbero ammassando.Gli esperti militari ritengono più probabile che l’offensiva russa partirà da nord est e da est piuttosto che da sud, ma non è ancora chiaro come potrebbe svolgersi.A complicare le cose per l’Ucraina potrebbe esserci il fatto che è in corso un rimpasto dei suoi leader militari, dopo  che ha colpito il governo alla fine di gennaio e che ha portato a numerose dimissioni. Alcuni media  che nei prossimi giorni lo stesso ministro della Difesa Reznikov potrebbe , anche se per ora non ci sono conferme ufficiali.Come già sta avvenendo con gli scontri delle ultime settimane, l’offensiva russa dovrebbe basarsi sull’invio al fronte di migliaia di reclute aggiunte all’esercito dopo la grande mobilitazione  da Putin nei mesi scorsi. Queste reclute non sono soldati professionisti e spesso sono poco addestrate e male armate. Ma la Russia, sostengono i militari ucraini, sta facendo affidamento soprattutto sulla superiorità numerica.È così che da settimane i russi avanzano lentamente a Bakhmut: mandando contro le posizioni ucraine moltissime reclute, a volte senza copertura adeguata. «Questi non sono soldati professionisti, ma sono comunque 200 mila persone che ci sparano contro»,  al  Serhiy Haidai, il governatore della provincia di Luhansk. Un soldato al fronte ha detto: «Li elimini ma continuano ad arrivare. Sono tantissimi».",
        "ranked": 14,
        "placed": "Abroad",
        "epoch": 1675926906.2911184,
        "language": "IT",
        "source": "ilPost"
    },
    {
        "title": "Un pilota neozelandese è stato preso in ostaggio da combattenti separatisti in Indonesia",
        "date_raw": "February 08, 2023",
        "date": "2023-02-08",
        "url": "https://www.ilpost.it/mondo/",
        "news_url": "https://www.ilpost.it/2023/02/08/pilota-neozelandese-papua/",
        "subtitle": " ",
        "content": "Un pilota neozelandese, Philip Mehrtens, è stato preso in ostaggio dai combattenti separatisti dell’Esercito di liberazione della Papua occidentale, un gruppo che chiede il riconoscimento dell’indipendenza della Papua Occidentale dall’Indonesia. Il gruppo ha detto che il pilota non sarà liberato fino a quando la Nuova Zelanda non riconoscerà l’indipendenza della regione, che è ricca di risorse naturali ed è al centro di una disputa territoriale da quando è stata inglobata nell’Indonesia nel 1969. La Papua Occidentale è un’ex colonia olandese e non c’entra con la Papua Nuova Guinea, che ha ottenuto l’indipendenza dall’Australia nel 1975.Mehrtens stava trasportando cinque passeggeri nella provincia montuosa di Nduga: i passeggeri sono stati rilasciati perché nativi di Papua. Sia le autorità indonesiane che quelle neozelandesi si stanno adoperando per la liberazione di Mehrtens, ma recuperarlo sarà logisticamente difficile, anche perché l’area è raggiungibile solo in aereo.",
        "ranked": 11,
        "placed": "Abroad",
        "epoch": 1675926906.310188,
        "language": "IT",
        "source": "ilPost"
    },
    {
        "title": "Germania, Paesi Bassi e Danimarca hanno promesso all’Ucraina anche carri armati Leopard 1",
        "date_raw": "February 08, 2023",
        "date": "2023-02-08",
        "url": "https://www.ilpost.it/mondo/",
        "news_url": "https://www.ilpost.it/2023/02/08/leopard-1-germania-ucraina/",
        "subtitle": " ",
        "content": "Martedì i ministeri della Difesa di Germania, Danimarca e Paesi Bassi hanno promesso che l’Ucraina nei prossimi mesi riceverà almeno un centinaio di carri armati di tipo Leopard 1. I carri armati Leopard 1, sempre di produzione tedesca, sono una versione precedente e meno sofisticata dei Leopard 2 di cui a fine gennaio la Germania  l’invio. Ma al contrario dei Leopard 2, che potrebbero richiedere mesi di tempo per essere impiegati in Ucraina, i Leopard 1 dovrebbero arrivare prima, e fornire un aiuto più rapido alla resistenza ucraina.La promessa è arrivata in seguito all’ nell’est del paese, dove la Russia ha ammassato decine di migliaia di soldati e aumentato gli attacchi di artiglieria in vista di una possibile nuova offensiva.",
        "ranked": 10,
        "placed": "Abroad",
        "epoch": 1675926906.3228946,
        "language": "IT",
        "source": "ilPost"
    },
    {
        "title": "24 persone sono state uccise durante un combattimento in una città contesa del Somaliland",
        "date_raw": "February 08, 2023",
        "date": "2023-02-08",
        "url": "https://www.ilpost.it/mondo/",
        "news_url": "https://www.ilpost.it/2023/02/08/combattimento-las-anod-somaliland-puntland/",
        "subtitle": " ",
        "content": "Almeno 24 persone sono state uccise e 53 ferite durante combattimenti a Las Anod, città del sud-est del Somaliland contesa da oltre quindici anni con il Puntland, uno dei cinque stati federali che compongono la Somalia. I combattimenti sono avvenuti tra l’esercito del Somaliland e le milizie locali di Las Anod, e sono cominciati dopo che alcuni anziani appartenenti al principale clan di Las Anod avevano dichiarato l’intenzione di tagliare i legami con la repubblica separatista del Somaliland, che controlla la città dal 2007, e tornare a far parte della Somalia fondando un nuovo stato federale. Il Somaliland è uno stato separatista senza riconoscimento internazionale, che occupa quelle che legalmente sarebbero le province settentrionali della Somalia.Il Somaliland ha accusato il Puntland di aver inviato combattenti a Las Anod per aiutare le milizie locali, ma il Puntland nega. I combattimenti e gli scontri nella regione sono ricominciati a dicembre dopo l’assassinio di un politico locale dell’opposizione al governo del Somaliland, Abdifatah Abdullahi Abdi. Da allora, gli abitanti del luogo hanno raccontato ai giornalisti che il governo del Somaliland sta reprimendo duramente le proteste, attaccando anche strutture mediche e abitazioni civili e staccando le forniture di acqua ed elettricità agli edifici. Due giorni fa nella stessa zona  34 persone in scontri simili tra l’esercito del Somaliland e le milizie locali.",
        "ranked": 9,
        "placed": "Abroad",
        "epoch": 1675926906.3369617,
        "language": "IT",
        "source": "ilPost"
    },
    {
        "title": "I resti del pallone spia cinese sono stati recuperati",
        "date_raw": "February 08, 2023",
        "date": "2023-02-08",
        "url": "https://www.ilpost.it/mondo/",
        "news_url": "https://www.ilpost.it/2023/02/08/pallone-aerostatico-cina-stati-uniti-cosa-si-dice/",
        "subtitle": " Secondo l'intelligence americana faceva parte di un programma di sorveglianza del governo cinese, ma la Cina continua a smentire\t",
        "content": "Martedì gli Stati Uniti hanno iniziato a recuperare i resti del  che qualche giorno fa era stato individuato e in seguito abbattuto nello spazio aereo americano. Nel frattempo l’intelligence statunitense ha diffuso nuove informazioni a sostegno dell’idea che fosse un pallone militare usato per fini di spionaggio, parte di un ampio programma di sorveglianza cinese in corso da alcuni anni in diversi paesi. La Cina invece continua a sostenere che fosse usato per scopi di ricerca meteorologica.Dopo alcune esitazioni, il pallone era stato abbattuto sabato scorso da un caccia statunitense al largo della costa del South Carolina. Dopo le operazioni di ricerca, martedì i sommozzatori della Marina hanno iniziato le operazioni di recupero: hanno raccolto l’involucro del pallone e la struttura interna, avviando alcune complesse operazioni per raccogliere tutti i resti caduti in acqua e sul fondo del mare. Per la ricerca subacquea si sta facendo uso di sofisticati droni sottomarini da ricognizione chiamati “Kingfish” e “Swordfish”, e potrebbe volerci un po’ di tempo: i pezzi del pallone sono sparsi in acque profonde circa 15 metri, in un’area che il generale Glen VanHerck, alla guida delle operazioni, ha definito pari a circa .Anche il pallone era enorme: aveva un diametro di circa 60 metri, più o meno quanto quattro autobus, e il solo pacchetto di sensori al suo interno aveva le dimensioni di un piccolo jet, sempre secondo le stime fatte da VanHerck.I pezzi già raccolti sono stati nel frattempo trasportati con alcune piccole imbarcazioni in alcune stazioni della Guardia costiera, e verranno poi inviati ai laboratori dell’FBI, l’agenzia investigativa della polizia federale statunitense, per essere analizzati.Tra mercoledì e giovedì sono attese alcune comunicazioni al parlamento da parte di VanHerck e di alcuni funzionari del governo americano. L’ipotesi fatta non solo da alcuni politici, ma anche da alcune  dell’intelligence statunitense, è che il pallone aerostatico cinese sia stato usato dalla Cina per raccogliere informazioni di importanza strategica in alcuni dei luoghi sorvolati. Negli Stati Uniti il pallone ha volato poco lontano dalla base dell’aeronautica di Malmstrom, dove sono conservate alcune armi nucleari.Qualche dettaglio in più sulle possibili operazioni svolte dal pallone cinese è stato dato proprio dalle fonti dell’intelligence statunitense  in forma anonima da media americani. Secondo loro, il pallone usato dalla Cina faceva parte di un esteso programma di sorveglianza avviato qualche anno fa, che avrebbe coinvolto non solo gli Stati Uniti ma anche paesi come il Giappone, l’India, Taiwan e le Filippine. Funzionari del governo americano hanno inoltre detto che lunedì stesso sono stati informati circa 40 paesi sul programma cinese, in cui secondo la vice segretaria di Stato americana Wendy Sherman uno dei palloni avrebbe circumnavigato l’intero pianeta nel 2019. ",
        "ranked": 8,
        "placed": "Abroad",
        "epoch": 1675926906.3770065,
        "language": "IT",
        "source": "ilPost"
    },
    {
        "title": "Il discorso sullo stato dell’Unione di Biden è stato molto animato",
        "date_raw": "February 08, 2023",
        "date": "2023-02-08",
        "url": "https://www.ilpost.it/mondo/",
        "news_url": "https://www.ilpost.it/2023/02/08/discorso-stato-unione-biden-animato/",
        "subtitle": " I Repubblicani lo hanno più volte apertamente contestato, il presidente ha risposto e ha detto di voler «finire il lavoro» in economia\t",
        "content": "Martedì il presidente degli Stati Uniti Joe Biden ha tenuto , un appuntamento annuale della politica statunitense, con cui il presidente si rivolge al Congresso e al paese per fare il punto sulla sua attività e sulle condizioni della nazione. È il secondo della sua presidenza (nel primo anno dopo l’elezione non si tiene):  sull’invasione dell’Ucraina da parte della Russia, avvenuta pochi giorni prima.Quest’anno il discorso del presidente ha riguardato maggiormente la politica interna, seppur toccando temi internazionali come la guerra in Ucraina e le recenti tensioni con la Cina: Biden ha voluto sottolineare i risultati ottenuti, anche in economia, e ha più volte ribadito il concetto di voler «finire il lavoro» di riforme economiche cominciato dopo la sua elezione.Lo stato dell’Unione è  dal pubblico televisivo e il discorso è stato l’occasione per ribadire la sua visione per il futuro dell’America, che dovrebbe essere al centro della campagna per la rielezione. Biden non ha ancora annunciato la sua candidatura, ma sembra sempre più probabile che lo farà a breve.Il presidente ha annunciato anche piani ambiziosi, che difficilmente riuscirà a portare a termine in questa legislatura, fra cui la volontà di finanziare gli investimenti per l’economia e per le politiche ambientali contro la crisi climatica con un aumento delle tasse per i più abbienti:Dobbiamo infine fare in modo che i più ricchi e le grandi aziende comincino a pagare quello che è giusto. Sono un capitalista, ma ciascuno deve pagare la sua parte. Credo che molti americani siano d’accordo con me: così com’è il sistema di tassazione non è equo.Biden ha tenuto il discorso di fronte a un Congresso diviso: nelle elezioni di metà mandato i Democratici hanno conservato la maggioranza in Senato ma l’hanno persa alla Camera. Le componenti più agguerrite dei Repubblicani lo hanno contestato e interrotto più volte durante il discorso, cosa non comune per la politica statunitense. Il presidente ha risposto alle urla e al brusio di disapprovazione di parte dei Repubblicani, mentre la deputata della Georgia La Repubblicana Marjorie Taylor Greene, in bianco, fra le contestatrici più attive (AP Photo/Patrick Semansky)Uno dei punti centrali del discorso di Biden è stato comunque l’invito a una collaborazione. Ricordando le leggi approvate con l’appoggio dei due partiti, ha detto: «Lottare per il gusto di lottare, il conflitto fine a sé stesso non ci porta da nessuna parte. Negli ultimi due anni abbiamo dimostrato ai cinici e agli scettici che si sbagliavano, quando dicevano che non potevamo lavorare insieme».Allo stesso tempo però Biden ha denunciato l’atteggiamento dell’opposizione più dura, annunciando che avrebbe posto il veto a ogni tentativo di indebolire i programmi di sanità pubblica per i meno abbienti, di negare il diritto all’aborto e di eliminare le misure recentemente introdotte che fissano prezzi massimi per alcune medicine. Riguardo allo stallo politico sull’innalzamento del tetto del debito pubblico, che , ha detto: «Alcuni miei amici Repubblicani vogliono prendere l’economia in ostaggio, a meno che io non aderisca ai loro piani economici. È giusto che tutti lo sappiano. Non tutti i Repubblicani, ma alcuni di loro: per educazione non faccio nomi».Riguardo ai temi economici interni, Biden ha sottolineato l’importanza degli investimenti nelle infrastrutture, i «più importanti dal piano per le autostrade di Eisenhower» e ha ribadito di voler continuare a incentivare la crescita dell’industria manifatturiera negli Stati Uniti, anche per recuperare altri posti di lavoro.Il presidente saluta i membri del Congresso dopo il discorso (AP Photo/Susan Walsh)Per quel che riguarda la politica estera, Biden ha sottolineato l’impegno nel sostegno dell’Ucraina: «Negli ultimi due anni le democrazie sono diventate più forti, non più deboli, le autocrazie più deboli, non più forti». Ed è tornato sull’abbattimento del pallone spia cinese: «Abbiamo chiarito che ogni volta che la Cina dovesse minacciare la nostra sovranità, agiremo per proteggere la nostra nazione».Invitati a presenziare al discorso c’erano il cantante Bono Vox, per il suo impegno nella lotta all’AIDS, Paul Pelosi, marito della ex speaker della Camera Nancy Pelosi, recentemente vittima di un , e i genitori di , l’uomo afroamericano ucciso dopo aver subito un pestaggio da parte della polizia a Memphis. Rivolgendosi a questi ultimi, Biden ha ribadito la necessità di riformare la polizia e il modo in cui viene addestrata. Ha poi invocato la messa al bando delle armi d’assalto, utilizzate nella maggior parte delle stragi di massa.",
        "ranked": 7,
        "placed": "Abroad",
        "epoch": 1675926906.3860395,
        "language": "IT",
        "source": "ilPost"
    },
    {
        "title": "Gli aiuti internazionali per il terremoto faticheranno ad arrivare in Siria",
        "date_raw": "February 08, 2023",
        "date": "2023-02-08",
        "url": "https://www.ilpost.it/mondo/",
        "news_url": "https://www.ilpost.it/2023/02/08/aiuti-internazionali-siria-terremoto/",
        "subtitle": " Soprattutto a causa della guerra civile che va avanti da 12 anni e delle sanzioni internazionali contro il regime di Assad\t",
        "content": "Il terremoto avvenuto nella notte tra domenica e lunedì nel sud della Turchia e nel nord della Siria ha causato migliaia di morti e distrutto migliaia di edifici in decine di città di entrambi i paesi: ma se la Turchia ha cominciato a ricevere aiuti internazionali quasi immediatamente (l’agenzia nazionale per le emergenze ha parlato di aiuti da 65 paesi), in Siria finora ne sono arrivati pochissimi, ed è molto probabile che faticheranno ad arrivarne anche nei prossimi giorni e nelle prossime settimane.Il terremoto ha aggravato la situazione in una zona del paese già ampiamente devastata dalla guerra civile che va avanti da più di 12 anni, e che non si è fermata nemmeno in questi giorni. Il nord-ovest della Siria è controllato dai ribelli che si oppongono al regime del presidente Bashar al Assad, e almeno fino al terremoto ci vivevano in condizioni già molto precarie alcuni milioni di persone sfollate da altre parti del paese dopo essere sfuggite al regime. Tra le zone colpite dal terremoto ci sono sia quelle controllate dai ribelli, sia altre ancora sotto il controllo del governo di Assad.Le ragioni per cui in Siria stanno arrivando pochissimi aiuti sono legate proprio alla guerra civile: da una parte il governo di Assad è da anni sotto sanzioni da parte dei paesi occidentali, che in questo modo intendono mettergli pressione affinché si arrivi a una risoluzione del conflitto; dall’altra il nord-ovest della Siria controllato dai ribelli è diventato difficilmente raggiungibile attraverso i canali usati negli ultimi anni per aggirare il governo centrale, cioè passando dal sud della Turchia, che in questo momento è devastato dal terremoto.I principali aeroporti turchi vicini al nord-ovest della Siria sono stati chiusi perché inagibili, in particolare quello di Hatay, tra le città turche di Antiochia e Alessandretta. Passare da quell’aeroporto è indispensabile, visto che gli accordi presi dalle Nazioni Unite con la Siria per mandare aiuti nel nord-ovest impongono di passare dal valico di frontiera di Bab al Hawa, sulla strada che collega Alessandretta a Idlib, la principale città siriana controllata dai ribelli. Le strade stesse della zona sono state molto danneggiate dal terremoto e sono in parte inagibili anche a causa delle nevicate degli ultimi giorni.In generale c’è una certa riluttanza da parte delle squadre di ricerca e soccorso internazionali a entrare nel nord-ovest della Siria, dove è attivo il gruppo jihadista  (HTS),  un gruppo terroristico dalle Nazioni Unite: normalmente la Turchia si occuperebbe di garantire la sicurezza degli ingressi nella zona, ma in questi giorni le sue autorità sono impegnate nella gestione delle conseguenze del terremoto.Nel frattempo il governo siriano ha ricevuto aiuti internazionali soprattutto dalla Russia, che dal 2015 è diventata alleata di Assad  nella guerra civile, e da altri paesi come Emirati Arabi Uniti, Iraq, Iran e Algeria; Unione Europea, Regno Unito e Stati Uniti invece hanno detto di non avere intenzione di allentare le sanzioni e di cooperare con Assad, nonostante il momento particolarmente complicato, perché temono l’uso distorto che il suo governo potrebbe fare di eventuali aiuti, già avvenuto in passato.Il governo siriano si è molto lamentato dell’indisponibilità dei paesi occidentali ad allentare le sanzioni. L’ambasciatore siriano alle Nazioni Unite, Bassam Sabbagh, ha fatto pressioni per ricevere aiuti proponendo il governo centrale come mediatore anche per gli aiuti ai territori controllati dai ribelli. La sua posizione è considerata inaffidabile, anche perché in questi giorni il governo siriano non ha interrotto i bombardamenti proprio contro i ribelli di cui vorrebbe farsi garante: la città di Marea per esempio, che si trova 35 chilometri a nord di Aleppo, ha  poche ore dopo il terremoto.Inoltre è già successo che il governo siriano usasse aiuti umanitari per ricattare le popolazioni che abitano nelle città controllate dai ribelli, dove vivono circa 4 milioni di persone in grave difficoltà, per spingerle ad arrendersi o a fare concessioni nella guerra. In sostanza il governo siriano sembra avere interesse a mantenere accessibile il nord-ovest del paese solo attraverso il valico di Bab al Hawa, al momento impraticabile: in questo modo può continuare a fare pressioni per ricevere aiuti internazionali nonostante le sanzioni.Gli Stati Uniti hanno ribadito che forniranno aiuti solo attraverso associazioni internazionali presenti sul territorio slegate dal governo, come i , un’organizzazione di volontari di difesa civile che opera nelle parti della Siria sotto il controllo dei ribelli a scopi umanitari.In questo momento i Caschi bianchi sono praticamente l’unica organizzazione attiva nei soccorsi nel nord-ovest della Siria, ma hanno pochi macchinari adatti a effettuare ricerche tra le macerie, come gli escavatori, e sono pochissimi se confrontati alle necessità delle città distrutte dal terremoto. In questa zona c’era già una grossa emergenza umanitaria e i rifugiati vivevano in case fatiscenti che il terremoto ha fatto crollare: tuttora è difficile avere informazioni ufficiali, l’assistenza sanitaria è molto carente e molti credono che il bilancio dei morti sia fortemente sottostimato, dal momento che in moltissimi edifici crollati non sono nemmeno iniziate le ricerche.",
        "ranked": 6,
        "placed": "Abroad",
        "epoch": 1675926906.4567897,
        "language": "IT",
        "source": "ilPost"
    }
]
