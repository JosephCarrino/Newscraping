[
    {
        "title": "Il partito di estrema destra francese Rassemblement National è stato condannato in appello a pagare 250mila euro nell’ambito di un’inchiesta sui rimborsi elettorali",
        "date_raw": "March 15, 2023",
        "date": "2023-03-15",
        "url": "https://www.ilpost.it/mondo/",
        "news_url": "https://www.ilpost.it/2023/03/15/rassemblement-national-marine-le-pen-250-mila-euro-multa-rimborsi-elettorali-illeciti/",
        "subtitle": " ",
        "content": "La Corte d’Appello di Parigi ha  Rassemblement National (RN), partito di estrema destra francese di Marine Le Pen, a pagare una multa di 250 mila euro nell’ambito di un’inchiesta sui finanziamenti elettorali per le legislative del 2012. In primo grado, il partito era stato condannato al pagamento di 18.750 euro di multa.Nel 2012 Rassemblement National, che al tempo si chiamava Front National, fece comprare ai propri candidati dei kit elettorali (volantini, manifesti, siti internet) per 16.650 euro ciascuno da una società di comunicazione, la Riwal, e attraverso la mediazione di un piccolo partito vicino a Le Pen chiamato Jeanne.Riwal è di Frédéric Chatillon, anche lui molto vicino a Marine Le Pen, ex leader del sindacato studentesco di estrema destra GUD e considerato dai giudici, di fatto, un dirigente di Rassemblement National. Jeanne venne invece creato nel 2010 proprio per finanziare le campagne elettorali del Front National, in gravi difficoltà economiche. Ma non è mai stato propriamente un partito: non ha mai avuto candidati o militanti. Si tratta di un’organizzazione per raccogliere dei fondi, simile a quelle utilizzate anche da altri politici e da altri partiti.Nel corso delle elezioni del 2011 Jeanne forniva ad esempio prestiti a un tasso di interesse molto elevato (dal 6,5 al 7 per cento) ai candidati del Front National per le loro campagne elettorali. Nelle legislative del 2012 Jeanne aveva invece fornito un doppio servizio: prestiti in denaro e l’acquisto obbligatorio dei kit elettorali prodotti da Riwal. Il kit, secondo i giudici, era venduto a cifre che non erano effettivamente corrispondenti al prodotto fornito. La Corte ha dunque concluso che l’operazione di compravendita dei kit avesse l’obiettivo di ottenere, in modo illecito, un rimborso dallo Stato per i costi delle campagne elettorali.",
        "ranked": 0,
        "placed": "Abroad",
        "epoch": 1678890606.9624546,
        "language": "IT",
        "source": "ilPost"
    },
    {
        "title": "I giornalisti stranieri non sono stati ammessi alla prima seduta del parlamento tunisino",
        "date_raw": "March 13, 2023",
        "date": "2023-03-13",
        "url": "https://www.ilpost.it/mondo/",
        "news_url": "https://www.ilpost.it/2023/03/13/tunisia-parlamento-giornalisti-non-ammessi/",
        "subtitle": null,
        "content": "I giornalisti stranieri e di media locali indipendenti  alla prima seduta del parlamento tunisino, che si è insediato nella giornata di lunedì e che ha poteri molto limitati in conseguenza della svolta autoritaria di Kais Saied, che fu eletto presidente della Tunisia nel 2019. L’ultima volta era successo nel 2011, quando dopo la cosiddetta “Primavera araba” fu deposto il  presidente Zine El Abidine Ben Ali.Saied iniziò la sua svolta autoritaria nel 2021, dopo due anni in cui aveva governato con il consenso della maggioranza dei tunisini. Nel luglio del 2021 il presidente aveva sospeso i lavori del parlamento, per poi scioglierlo nel marzo del 2022. Successivamente ha governato per decreto, fino all’approvazione di una nuova Costituzione, che gli garantisce ampi poteri e che ha istituito una nuova legge elettorale che , ma solo di candidati indipendenti. L’affluenza alle prime elezioni che si sono svolte con questa legge, lo scorso dicembre, è stata fra  e oggi la Tunisia ha un parlamento che non è rappresentativo del paese. Negli ultimi mesi , spesso senza accuse formali, almeno dieci oppositori politici, e ci sono state seguite grandi proteste.",
        "ranked": 22,
        "placed": "Abroad",
        "epoch": 1678890606.9854598,
        "language": "IT",
        "source": "ilPost"
    },
    {
        "title": "La Cina riaprirà i suoi confini ai turisti stranieri, dopo tre anni di restrizioni",
        "date_raw": "March 14, 2023",
        "date": "2023-03-14",
        "url": "https://www.ilpost.it/mondo/",
        "news_url": "https://www.ilpost.it/2023/03/14/cina-riapertura-confini-stranieri-turisti-visti-coronavirus/",
        "subtitle": null,
        "content": "Il governo della Cina ha annunciato la riapertura dei propri confini ai turisti stranieri, dopo tre anni di restrizioni imposte a causa della pandemia da coronavirus: il governo ha detto che a partire da mercoledì 15 marzo verranno nuovamente rilasciati tutti i tipi di visti. Il ministero degli Esteri ha inoltre fatto sapere che quelli emessi prima del 28 marzo del 2020 (giorno in cui la Cina chiuse i propri confini a quasi tutti i viaggiatori stranieri come misura per contenere i contagi) e ancora validi potranno essere nuovamente usati. Sarà infine di nuovo possibile riprendere a viaggiare nelle aree della Cina per le quali non serve un visto: tra queste ci sono alcune destinazioni turistiche molto frequentate come l’isola di Hainan.La chiusura dei confini ai turisti stranieri era una delle poche restrizioni ancora in vigore in Cina, in cui il governo  la cosiddetta strategia “zero-COVID”, la politica di durissime restrizioni che aveva adottato e difeso per oltre due anni, e che aveva provocato grosse proteste soprattutto in alcune aree.",
        "ranked": 18,
        "placed": "Abroad",
        "epoch": 1678890607.0083835,
        "language": "IT",
        "source": "ilPost"
    },
    {
        "title": "Continua la crisi delle banche statunitensi",
        "date_raw": "March 14, 2023",
        "date": "2023-03-14",
        "url": "https://www.ilpost.it/mondo/",
        "news_url": "https://www.ilpost.it/2023/03/14/banche-usa-silicon-valley-bank/",
        "subtitle": " Dopo i guai degli ultimi giorni, lunedì diverse banche sono andate malissimo in borsa e in alcuni casi si è vista una preoccupante \"corsa agli sportelli\"\t",
        "content": "Il , il più grande negli Stati Uniti dalla crisi finanziaria del 2008, e la successiva decisione del governo americano di chiudere un’, stanno avendo conseguenze piuttosto rilevanti e per alcuni preoccupanti sul sistema bancario statunitense. Lunedì diverse banche sono andate molto male in borsa, registrando cali che non si vedevano da tempo.A essere particolarmente colpite sono state le , ossia banche di medie dimensioni molto legate all’economia del territorio e alla rete produttiva locale. I cali più importanti sono stati quelli di First Republic Bank e di Western Alliance, i cui titoli in borsa hanno perso rispettivamente il 62 e il 47 per cento, seguite poi da PacWest Bancorp, che ha perso il 21 per cento. Per molte di queste banche si è trattato della maggiore perdita percentuale da anni.Gli ultimi a essere entrati in difficoltà sono istituti piuttosto simili ai due falliti negli scorsi giorni: di medie dimensioni e con una clientela composta soprattutto da aziende, con conti correnti piuttosto corposi che quindi non rientrano sotto la soglia entro cui la legge statunitense prevede il rimborso garantito in caso di fallimento, che è pari a 250 mila dollari. Sono conti correnti con cui le aziende pagano gli stipendi e le fatture dei loro fornitori: il blocco, quindi, potrebbe causare guai finanziari notevoli.Lunedì molti dei clienti di queste banche, presi dal panico di perdere i loro soldi, hanno ritirato o spostato le somme presenti nei loro conti correnti, avviando in alcuni casi quella che in economia si chiama una “corsa agli sportelli”: clienti che ritirano in massa gran parte dei depositi di una banca e che per questo rischiano di metterla in seria difficoltà. Gli investitori sui mercati finanziari, consapevoli della rischiosità di queste corse agli sportelli sulla stabilità finanziaria dei singoli istituti, hanno iniziato a vendere massicciamente i titoli legati a queste banche, facendone così crollare il prezzo.Tutto questo sta accadendo nonostante i fallimenti di Silicon Valley Bank e di Signature Bank nel fine settimana siano stati gestiti tutto sommato con prontezza dal governo e dalle autorità di vigilanza e soprattutto con una notevole eccezione alle regole generali, prevista proprio per provare a rassicurare i cittadini sul fatto che i loro conti correnti sono al sicuro ed evitare così corse agli sportelli scatenate dal panico: il “fondo assicurativo” che gestisce in caso di fallimento delle banche i rimborsi ai clienti delle somme sui loro conti correnti è stato autorizzato a rimborsare integralmente tutti gli importi. È stata una deroga alla soglia di 250 mila dollari fissata dalla legge statunitense, oltre la quale i depositi bancari non sono più tutelati e i clienti rischiano di perdere le somme eccedenti se la loro banca fallisce.Se così non fosse stato i clienti delle due banche fallite nel fine settimana, che sono appunto principalmente aziende con conti ben superiori ai 250 mila dollari, non avrebbero più potuto pagare gli stipendi dei dipendenti o le fatture dei propri fornitori, causando una crisi finanziaria a catena notevole.«Tutti i clienti di queste banche possono stare tranquilli: saranno tutelati e avranno accesso ai loro conti correnti già da oggi», ha detto lunedì il presidente degli Stati Uniti Joe Biden in conferenza stampa per rassicurare i correntisti e gli investitori finanziari. Biden ha poi detto che «i cittadini americani devono stare tranquilli sul fatto che le somme sui loro conti correnti sono a disposizione per quando ne hanno bisogno». Il punto è importante perché serve a rassicurare tutti i cittadini, che in questi contesti di incertezza finanziaria presi dal panico sono portati a ritirare ingenti somme dai loro conti: una corsa agli sportelli dopo l’altra rischia di generare infine una crisi finanziaria generalizzata.La Federal Reserve, la banca centrale americana, ha anche messo a disposizione una nuova linea di credito per gli istituti che dovessero trovarsi in difficoltà e in crisi di liquidità: molte banche regionali lunedì hanno detto espressamente che se ci fosse stato bisogno avrebbero usato questi prestiti, proprio per placare i timori dei correntisti. Questa espressione evoca immagini di folle di correntisti davanti alle casse delle banca, tutti accalcati per ritirare il proprio denaro nel timore che la banca fallisca e di perdere così le somme depositate. Spesso questi comportamenti vengono definiti irrazionali, dettati più dal panico che da fattori reali. Una famosa scena del film  viene spesso usata come metafora di questo fenomeno.L’attività di una banca si basa su un equilibrio tutto sommato rischioso. Le banche raccolgono denaro dai correntisti e lo usano in larga parte per investire, concedere mutui e prestiti. Quindi le banche non hanno mai a disposizione tutti i soldi dei correntisti, confidando nel fatto che è improbabile che tutti quanti ritirino la totalità dei fondi nello stesso momento.Se un correntista si aspetta che gli altri ritirino oggi dalla banca solo quanto è necessario per fare fronte alle loro esigenze di consumo, riterrà che la banca sia al sicuro e di conseguenza farà così anche lui: ritirerà dal suo conto corrente solo quanto gli serve. Se tutti condividono questa aspettativa, tutti faranno così e la banca sarà effettivamente al sicuro: si tratta di una profezia che si autoavvera. Ma se un depositante si aspetta che tutti gli altri vadano oggi in banca a ritirare il loro denaro, la sua risposta sarà quella di correre in banca a ritirare il suo, sapendo che domani potrebbe essere troppo tardi. Se tutti condividono questa aspettativa, andranno a ritirare i loro depositi e la banca fallirà. ",
        "ranked": 20,
        "placed": "Abroad",
        "epoch": 1678890607.018058,
        "language": "IT",
        "source": "ilPost"
    },
    {
        "title": "Il governo americano ha approvato un grosso progetto di trivellazioni in Alaska",
        "date_raw": "March 13, 2023",
        "date": "2023-03-13",
        "url": "https://www.ilpost.it/mondo/",
        "news_url": "https://www.ilpost.it/2023/03/13/biden-stati-uniti-trivellazioni-petrolio-alaska/",
        "subtitle": null,
        "content": "Lunedì il governo degli Stati Uniti  un grosso progetto di trivellazioni per estrarre petrolio nello stato dell’Alaska. Del progetto si discute da tempo, e l’approvazione da parte dell’amministrazione del presidente Joe Biden era ampiamente attesa. Il progetto, chiamato “Willow Project”, è gestito dalla compagnia petrolifera statunitense ConocoPhillips e costerà all’incirca 8 miliardi di dollari (7,4 miliardi di euro).Le trivellazioni avverranno in un’area di 930mila chilometri quadrati della National Petroleum Reserve, che si trova nella regione del North Slope, nel nord dell’Alaska. Si stima che le trivelle potranno estrarre fino a 180mila barili di petrolio al giorno. Il progetto è stato sostenuto da molti, sia tra i politici locali che tra la popolazione, che sperano possa contribuire alla creazione di almeno 2.500 posti di lavoro. È stato invece molto contestato dalle organizzazioni ambientaliste e da alcuni gruppi di nativi americani che abitano nella regione, secondo cui le trivellazioni comprometteranno il delicato equilibrio dell’ecosistema locale.(Associated Press)",
        "ranked": 24,
        "placed": "Abroad",
        "epoch": 1678890607.0267649,
        "language": "IT",
        "source": "ilPost"
    },
    {
        "title": "Il capo del gruppo Wagner contro il governo italiano",
        "date_raw": "March 14, 2023",
        "date": "2023-03-14",
        "url": "https://www.ilpost.it/mondo/",
        "news_url": "https://www.ilpost.it/2023/03/14/wagner-prigozhin-crosetto-migranti/",
        "subtitle": " Yevgeny Prigozhin ha detto che il ministro Guido Crosetto è «un coglione e un cazzaro» per aver sostenuto che i mercenari russi stiano favorendo l'arrivo di migranti in Italia\t",
        "content": "Lunedì due membri del governo italiano, il ministro degli Esteri Antonio Tajani e quello della Difesa Guido Crosetto, hanno commentato  sostenendo che dietro possano esserci i mercenari russi del gruppo Wagner.Prima Tajani, in visita in Israele, ha detto di essere preoccupato dal fatto che «molti migranti arrivano da aree controllate dal gruppo Wagner» e ha aggiunto di temere che ci possa essere «un tentativo di spingere migranti verso l’Italia». Poi Crosetto ha detto in una nota inviata alle agenzie di stampa che «mi sembra che ormai si possa affermare che l’aumento esponenziale del fenomeno migratorio che parte dalle coste africane sia anche, in misura non indifferente, parte di una strategia chiara di guerra ibrida che la divisione Wagner, mercenari al soldo della Russia, sta attuando, utilizzando il suo peso rilevante in alcuni paesi africani».In serata è arrivata la risposta di Yevgeny Prigozhin, imprenditore russo alleato del presidente Vladimir Putin e fondatore del gruppo Wagner. Sul canale Telegram del gruppo ha pubblicato un messaggio audio in cui ha respinto le accuse del governo italiano, dicendo che «non siamo al corrente di ciò che sta accadendo con la crisi migratoria, non ce ne occupiamo, abbiamo un mucchio di altri problemi da affrontare», e ha insultato il ministro Crosetto definendolo così:«È solo un coglione e un cazzaro».Il gruppo Wagner è una compagnia privata al servizio del governo russo, composta da ex militari, ex poliziotti ed ex agenti di sicurezza, che attualmente sta combattendo in vari fronti della guerra in Ucraina, in particolare . Negli ultimi anni i mercenari del gruppo Wagner hanno combattuto diverse guerre dove la Russia aveva interesse a intervenire, in paesi africani e mediorientali come Libia, Mali, Repubblica Centrafricana e Siria.Nei commenti di Tajani e Crosetto non si fa riferimento a un paese africano specifico, così come nemmeno nella risposta di Prigozhin, ma è altamente probabile che stessero parlando della Libia, il paese da cui parte la maggior parte dei migranti che cercano di arrivare clandestinamente in Italia via mare, nonché il paese africano dove da anni il gruppo Wagner è più attivo.I mercenari del gruppo avevano iniziato a operare in Libia dopo la fine del regime di Muammar Gheddafi e l’inizio della guerra civile, e avevano affiancato le milizie del maresciallo Khalifa Haftar nella guerra contro il governo di Tripoli, sostenuto dai paesi occidentali. Negli ultimi due anni il potere di Haftar si è notevolmente ridimensionato, ma la situazione politica in Libia è ancora molto instabile (ci sono due governi in competizione tra loro, uno a Tripoli e uno a Tobruk) e molti mercenari del gruppo Wagner sono ancora presenti nel paese, anche se non c’è una stima esatta del loro numero. ",
        "ranked": 19,
        "placed": "Abroad",
        "epoch": 1678890607.0486443,
        "language": "IT",
        "source": "ilPost"
    },
    {
        "title": "La BBC sta perdendo la sua indipendenza?",
        "date_raw": "March 13, 2023",
        "date": "2023-03-13",
        "url": "https://www.ilpost.it/mondo/",
        "news_url": "https://www.ilpost.it/2023/03/13/bbc-indipendenza-caso-gary-lineker/",
        "subtitle": " Il caso Lineker ha causato un dibattito sulla prossimità tra i vertici della storica tv pubblica e il partito Conservatore, al governo nel Regno Unito\t",
        "content": "Nel weekend la programmazione sportiva della televisione pubblica britannica  ha subito molte variazioni e cancellazioni a causa del caso che ha coinvolto Gary Lineker, ex calciatore e noto commentatore sportivo. Lineker era stato sospeso dopo aver pubblicato sul proprio account Twitter alcune critiche alla , ma la decisione piuttosto che diminuire le polemiche le ha aumentate, provocando l’astensione dal lavoro per solidarietà di molti altri presentatori, commentatori e giornalisti delle trasmissioni sportive della , e mettendo in discussione le dichiarate indipendenza e imparzialità della storica emittente pubblica.In particolare si è discusso molto di legami ritenuti troppo stretti fra i vertici dell’azienda e il partito Conservatore, attualmente al governo nel Regno Unito.A livello aziendale il caso si è chiuso , ma il dibattito politico che ha suscitato è destinato a prolungarsi.  ha definito la questione il “corrispettivo del Regno Unito” del caso di cui è stato protagonista Colin Kaepernick, il  che negli Stati Uniti protestò contro la discriminazione delle persone afroamericane inginocchiandosi durante l’inno. Dopo la sospensione di Lineker dal popolare programma sportivo , di cui è il conduttore storico, negli ultimi due giorni si sono espressi sul caso non solo molti esponenti politici, ma anche lo scrittore premio Nobel Kazuo Ishiguro, il musicista Fatboy Slim e l’allenatore del Liverpool Jürgen Klopp: tutti si sono detti solidali con Lineker, sostenendo che la sua sospensione fosse di fatto una violazione della libertà di espressione.Prima della sospensione invece era stato il partito Conservatore a esprimere dubbi sulla questione dell’opportunità del tweet. Lineker aveva paragonato il linguaggio utilizzato dai ministri del governo britannico per parlare dei richiedenti asilo a quello «usato dalla Germania degli anni ’30»: un paragone definito «offensivo» dalla ministra dell’Interno britannica Suella Braverman, e criticato da molti altri ministri del governo, da alcuni membri del partito Conservatore e dai media di orientamento Conservatore. Trentasei membri del partito avevano inviato una lettera ai vertici dell’azienda, il cui direttore è sempre nominato dal primo ministro inglese.Attualmente il direttore generale è Tim Davie, che venerdì aveva deciso di sospendere Lineker per aver violato le linee guida di imparzialità dell’emittente. Ed era stata la stessa  a ingrossare il caso, aprendo il suo principale telegiornale con la notizia delle polemiche intorno al tweet di Lineker piuttosto che con le politiche migratorie del governo.Lineker fotografato nel weekend (Photo by Dan Kitwood/Getty Images)Già sabato si era cominciato a capire che il movimento di opinione a sostegno di Lineker sarebbe stato difficile da ignorare. Ian Wright, Alan Shearer, Jermaine Jenas, Micah Richards e Jermain Defoe, tutti famosi ex giocatori e commentatori sportivi, avevano comunicato alla  la propria indisponibilità a partecipare al programma da lui condotto, o a sostituire Lineker, e nelle ore successive molti giornalisti, ospiti e presentatori della rete avevano deciso di fare lo stesso: la gran parte dei programmi sportivi era stata sospesa o era andata in onda in forma ridotta.In breve il caso mediatico era diventato anche politico. Il primo ministro inglese Rishi Sunak aveva cercato di evitarlo, sostenendo che si trattasse solo di un problema fra la  e un suo commentatore, ma molti rappresentanti del partito Laburista avevano chiesto le dimissioni dei vertici dell’azienda, mentre dal partito Conservatore c’era stato chi invocava persino un licenziamento di Lineker.Il punto della questione poi è diventato se i vertici della  siano influenzabili o influenzati dal potere politico, con evidenti rischi per l’indipendenza dell’azienda, che peraltro è stata un vanto . Secondo un sondaggio dell’agenzia  negli ultimi cinque anni la fiducia del pubblico nella  è scesa di 20 punti percentuali, dal 75 per cento del 2018 al 55 del 2022. Gli attuali vertici aziendali, del resto, già prima del caso Lineker erano al centro di discussioni per i loro profondi legami con il partito Conservatore.Il presidente della , Richard Sharp, che in passato ha lavorato in grandi banche di investimento come JP Morgan e Goldman Sachs, è stato nominato dal primo ministro Boris Johnson nel febbraio del 2021. Negli anni è stato un finanziatore del partito Conservatore e di centri studi a esso collegati: si stima che abbia donato oltre 400mila sterline. Ma soprattutto nei mesi precedenti alla sua nomina aiutò Johnson a ottenere un prestito personale di 800mila sterline, mettendolo in contatto con il miliardario canadese Sam Blyth, che fece da garante per il prestito. Il partito Laburista aveva già chiesto le sue dimissioni a gennaio, quando la vicenda del prestito era stata resa pubblica da un’inchiesta del .Rishi Sunak saluta il direttore generale della  Tim Davie (Photo Jacob King – WPA Pool/Getty Images)Anche il direttore generale, Tim Davie, ha legami profondi con il partito del primo ministro Sunak. Ha svolto gran parte della carriera all’interno della , ma in passato era stato consigliere del partito Conservatore a Hammersmith, uno dei distretti in cui è divisa l’amministrazione cittadina di Londra. E Robbie Gibb, attuale membro del consiglio di amministrazione della  con la carica di direttore “non esecutivo”, era stato portavoce dell’ex prima ministra Theresa May, anche lei del partito Conservatore.Di recente ci sono state polemiche anche su programmi che non fanno informazione e normalmente lontani dalla politica. Nei giorni scorsi la  aveva deciso di non mandare in onda un episodio speciale della serie di documentari naturalistici  di David Attenborough, il più celebre e autorevole divulgatore scientifico britannico. L’episodio in questione riguardava le minacce all’ambiente nel Regno Unito e sosteneva la necessità di ridurre lo sfruttamento del territorio: alcuni commentatori avevano accusato la di averlo programmato solo online . I dirigenti della  avevano risposto che l’episodio era destinato alla visione in streaming fin dall’inizio, senza tornare sulla decisione nonostante le polemiche.",
        "ranked": 23,
        "placed": "Abroad",
        "epoch": 1678890607.058903,
        "language": "IT",
        "source": "ilPost"
    },
    {
        "title": "L’Iran dice di aver graziato oltre 22mila persone arrestate durante le grosse proteste degli ultimi mesi",
        "date_raw": "March 14, 2023",
        "date": "2023-03-14",
        "url": "https://www.ilpost.it/mondo/",
        "news_url": "https://www.ilpost.it/2023/03/14/iran-22mila-graziati-proteste/",
        "subtitle": null,
        "content": "Lunedì Gholamhossein Mohseni Ejei, il capo della magistratura iraniana, ha detto che la Guida suprema Ali Khamenei, la più importante figura politica e religiosa del paese, ha graziato oltre 22mila persone che erano state arrestate nell’ambito delle eccezionali proteste antigovernative in corso nel paese dallo scorso settembre. Non ci sono ancora conferme indipendenti sull’effettiva liberazione di queste persone, ma l’annuncio di Mohseni Ejei ha permesso di avere una parziale stima dell’enorme quantità di arresti compiuti durante le proteste (non si sa però quante siano in tutto le persone arrestate nel corso delle manifestazioni e quante siano ancora in carcere).La Guida suprema dell’Iran aveva già annunciato a inizio febbraio che «» di persone arrestate durante le proteste sarebbero state graziate. Nel corso delle ultime settimane le manifestazioni si erano attenuate, pur non essendosi esaurite: l’annuncio di Mohseni Ejei può anche essere considerato un segnale del fatto che ora il regime si sente abbastanza sicuro sulla tenuta del proprio potere per poter ammettere l’estensione delle proteste che nei mesi scorsi avevano seriamente minacciato la sua sopravvivenza.Le proteste in Iran sono state le più estese dalla rivoluzione del 1979, quella che trasformò l’Iran in una repubblica islamica. Erano iniziate a metà settembre dopo la morte in carcere di , una giovane donna arrestata a Teheran – e poi morta durante la detenzione – perché non indossava in maniera corretta il velo islamico. Nel giro di poco si erano trasformate in un’estesa e trasversale rivolta contro il regime iraniano, che le ha represse con violenza e che ha anche condannato a morte, con , alcuni dei manifestanti. ",
        "ranked": 16,
        "placed": "Abroad",
        "epoch": 1678890607.0667408,
        "language": "IT",
        "source": "ilPost"
    },
    {
        "title": "L’uomo dietro al successo della catena di minimarket 7-Eleven",
        "date_raw": "March 14, 2023",
        "date": "2023-03-14",
        "url": "https://www.ilpost.it/mondo/",
        "news_url": "https://www.ilpost.it/2023/03/14/7-eleven-minimarket-masatoshi-ito-morto/",
        "subtitle": " L'imprenditore Ito Masatoshi la portò in Giappone dagli Stati Uniti e la trasformò in un'azienda con 83mila negozi: è morto il 10 marzo\t",
        "content": "È morto a 98 anni il miliardario giapponese , l’imprenditore che portò la catena di minimarket statunitense 7-Eleven in Giappone e la trasformò in un’azienda di successo, con decine di migliaia di negozi in diverse parti del mondo. Ito acquisì la catena di minimarket già nota negli Stati Uniti perché ci si poteva trovare un po’ di tutto, a tutte le ore, e la rese un marchio riconoscibile e molto diffuso in particolare in Asia, che adesso ospita . Ito è morto lo scorso 10 marzo, ma la notizia è stata data lunedì dalla Seven & i Holdings, la società giapponese che oggi controlla la catena.I 7-Eleven sono piccoli supermercati che vendono un po’ di tutto, dalle patatine ai , dalle bevande ai cibi pronti ai medicinali di base. Si trovano perlopiù nelle zone centrali delle città e sono frequentati soprattutto da chi ha bisogno di qualcosa al volo, anche perché spesso sono aperti 24 ore su 24. Anche se nacquero negli Stati Uniti, oggi ce ne sono centinaia anche in Canada, Australia e Scandinavia, ma soprattutto in Giappone, dove se ne contano quasi 21mila.La storia dei  cominciò in Texas nel 1927 dalla fusione di alcune società che si occupavano della distribuzione del ghiaccio, prima che i frigoriferi si diffondessero nelle case americane. Il primo minimarket che vendeva un po’ di tutto fu aperto a Dallas, e poi ne seguirono altri. La catena fu chiamata Tote’m Stores, perché le cose che ci si compravano potevano essere portate a braccia o in una sporta ( in inglese). Nel 1946, nel tentativo di attirare più clienti nel difficile periodo dell’immediato dopoguerra, il suo nome fu cambiato in “7-Eleven” per indicare più chiaramente gli orari di apertura dei negozi, dalle 7 alle 23, 7 giorni su 7: una cosa che all’epoca non aveva precedenti.Negli stessi anni, Ito si era appena diplomato in Giappone. Nato il 30 aprile del 1924 a Tokyo, era figlio di commercianti che vendevano cibo e verdure: dopo aver combattuto nella Seconda guerra mondiale,  brevemente in un’azienda di estrazione del carbone e nel 1958 diventò il presidente di Yokado, il piccolo negozio di abbigliamento dello zio nel quartiere di Asakusa, a Tokyo. Basandosi sul modello dei supermercati che si erano diffusi negli Stati Uniti, Ito cambiò il nome del negozio in Ito-Yokado e cominciò a vendere un po’ di tutto, dal cibo ad altri prodotti di prima necessità.Negli anni Settanta la Ito-Yokado fece un accordo con la società statunitense che controllava i 7-Eleven, che nel frattempo si era trasformata nella Southland Corporation, e nel 1974 aprì il primo 7-Eleven a Tokyo. Nello stesso anno inaugurò anche il primo ristorante della catena di fast food statunitense Denny’s in Giappone.Un minimarket 7-Eleven nella provincia di Hyogo, vicino a Kyoto e Osaka ()Per le sue capacità imprenditoriali e il successo che ottenne nell’espansione del marchio 7-Eleven, Ito fu soprannominato il “Sam Walton” del Giappone, un riferimento al fondatore della catena di supermercati statunitensi , la più grande catena al mondo nel settore della grande distribuzione organizzata. Nel 1991, in un momento di crisi per la Southland Corporation, la Ito-Yokado acquisì le quote di maggioranza dell’azienda statunitense e negli anni seguenti continuò a espandere la catena di minimarket in vari paesi asiatici.Con circa  negozi in 19 paesi e regioni del mondo, oggi 7-Eleven è la catena di minimarket più diffusa in assoluto: circa un quarto dei suoi negozi si trova in Giappone, e poi ce ne sono più di 20mila fra Thailandia e Corea del Sud, circa 9.400 negli Stati Uniti e altre migliaia fra Cina, Taiwan, Filippine, India, Malesia, Messico e altri paesi.Nel 1992 Ito  dal ruolo di presidente di Ito-Yokado per un caso di presunte tangenti che alcuni funzionari dell’azienda avrebbero pagato a un gruppo criminale. Nel 2005 il nuovo presidente, Suzuki Toshifumi, suo vecchio collaboratore, trasformò la Ito-Yokado nella Seven & i Holdings, e nacque anche la 7-Eleven Inc come società controllata. La “i” nella Seven & i Holdings era un rimando al nome della vecchia azienda, ma soprattutto a quello di Ito, che ne fu nominato presidente onorario.Oggi oltre a controllare la catena dei 7-Eleven, la Seven & i Holdings gestisce tutta un’altra serie di attività, tra cui circa 3.900 minimarket della catena Speedway, che si trovano ai distributori di carburante soprattutto nel  e nella parte orientale degli Stati Uniti. ",
        "ranked": 15,
        "placed": "Abroad",
        "epoch": 1678890607.0883076,
        "language": "IT",
        "source": "ilPost"
    },
    {
        "title": "Le borse statunitensi non sono andate male come previsto",
        "date_raw": "March 13, 2023",
        "date": "2023-03-13",
        "url": "https://www.ilpost.it/mondo/",
        "news_url": "https://www.ilpost.it/2023/03/13/biden-silicon-valley-bank-fallimento/",
        "subtitle": " Le conseguenze peggiori si sono viste su alcune banche regionali, oltre che sulle borse europee\t",
        "content": "Il presidente degli Stati Uniti Joe Biden ha detto in un discorso alla Casa Bianca che il «sistema bancario è al sicuro», grazie agli interventi straordinari che il governo e le autorità finanziarie hanno intrapreso nel fine settimana a seguito del , il più grande negli Stati Uniti dal 2008. Biden ha parlato per rispondere a forti preoccupazioni da parte dei mercati che temono che il fallimento della banca (a cui è seguita la decisione del governo americano di chiuderne un’) possa provocare quello che viene definito un contagio esteso ad altre parti del sistema bancario, eventualità che tuttavia è per ora molto remota.Proprio per questi timori lunedì le borse europee hanno aperto molto male e hanno chiuso tutte in calo. Il principale indice della borsa di Milano, il FTSE MIB, nel quale i titoli finanziari sono particolarmente rilevanti, ha perso il 4 per cento, mentre la maggior parte degli indici delle altre borse europee ha perso circa il 3 per cento.Per quanto riguarda gli Stati Uniti, nella giornata di lunedì i titoli in borsa di alcune banche regionali (cioè di medie dimensioni ma molto importanti per il territorio in cui si trovano)  in maniera piuttosto grave: i cali più seri sono per ora quelli di First Republic Bank e di Western Alliance, i cui titoli in borsa hanno perso rispettivamente il 62 e il 47 per cento, seguite poi da PacWest Bancorp, che ha perso il 21 per cento. Per molte di queste banche, si è trattato della maggiore perdita percentuale da tre anni a questa parte. Ha invece chiuso con perdite contenute (non recuperando tuttavia le perdite avute la settimana passata) il Dow Jones, l’indice azionario di Wall Street che riflette l’andamento dei 30 titoli principali del listino.I timori erano legati soprattutto al fatto che i conti correnti presso la Silicon Valley Bank, che gestiva quelli di molte delle principali aziende tecnologiche del paese e di tantissime start up, sarebbero rimasti bloccati a lungo. Negli Stati Uniti è previsto che i depositi bancari dei clienti siano garantiti per legge solo entro i 250 mila dollari e che sopra quella cifra, in caso di fallimento di una banca, siano da considerarsi persi.In questo caso però è stata fatta un’eccezione e il governo americano ha permesso al “fondo assicurativo” che gestisce queste cose di rimborsare integralmente tutti gli importi dei conti correnti della banca. Se così non fosse stato i clienti, che sono appunto principalmente aziende con conti ben superiori ai 250 mila dollari, non avrebbero più potuto pagare gli stipendi dei dipendenti o le fatture dei propri fornitori, causando una crisi finanziaria a catena notevole. «Tutti i clienti di queste banche possono stare tranquilli: saranno tutelati e avranno accesso ai loro conti correnti già da oggi», ha detto Biden.Il rimborso totale dei conti correnti è un fatto notevole e nel fine settimana l’amministrazione Biden è stata molto criticata dall’opposizione repubblicana, che la accusava di voler rimediare con soldi pubblici alla cattiva gestione dei manager della banca. Biden ha quindi detto: «le perdite non saranno a carico dei contribuenti, e questo è importante. Fatemelo ripetere, non vi saranno perdite a carico dei contribuenti».Non ci sarà quindi un salvataggio pubblico e i «fondi saranno garantiti dalle quote e dalle commissioni che le banche pagano al Deposit Insurance Fund», un fondo con risorse private gestito dalla Federal Deposit Insurance Corporation (FDIC) proprio per tutelare i conti correnti delle banche che falliscono (il corrispondente statunitense del fondo interbancario italiano che ha garantito i conti correnti delle banche fallite negli ultimi anni).Biden ha poi detto che «i cittadini americani devono stare tranquilli sul fatto che le somme sui loro conti correnti sono a disposizione per quando ne hanno bisogno». Il punto è importante perché serve a rassicurare tutti i cittadini, che in questi contesti di incertezza finanziaria presi dal panico sono portati a ritirare ingenti somme dai loro conti, generando così una cosiddetta “corsa agli sportelli” che poi si diffonde a tutto il sistema finanziario, mandandolo in crisi. Al contrario dei correntisti, gli investitori della banca, ossia chi deteneva titoli della Silicon Valley Bank, «non saranno protetti» – ha detto Biden – «perché investendo in titoli hanno preso consapevolmente un rischio, e quando il rischio non paga gli investitori perdono i loro soldi. È cosi che funziona il capitalismo».Biden ha anche detto che proporrà di rendere le regole sulla sicurezza finanziaria e bancaria più rigide di quanto siano ora. E proprio perché il FDIC ha preso in carico la gestione dei conti correnti della Silicon Valley Bank, ha detto che tutto il management della banca sarà licenziato.Intanto si discute di questo anche in Unione europea, dove i mercati finanziari hanno risentito della notizia, memori del “contagio” finanziario che nel 2008 portò a una crisi economica gravissima. Lunedì e martedì i ministri delle Finanze dei paesi che adottano l’euro si riuniscono a Bruxelles per parlare – tra le altre cose – anche del rischio che corrono le banche europee dopo il fallimento di Silicon Valley Bank. Al momento l’eventualità di un contagio sembra ancora piuttosto remota,  anche dal commissario agli Affari economici Paolo Gentiloni.",
        "ranked": 21,
        "placed": "Abroad",
        "epoch": 1678890607.0969996,
        "language": "IT",
        "source": "ilPost"
    },
    {
        "title": "Chi è il nuovo primo ministro della Cina",
        "date_raw": "March 14, 2023",
        "date": "2023-03-14",
        "url": "https://www.ilpost.it/mondo/",
        "news_url": "https://www.ilpost.it/2023/03/14/li-qiang-premier-cina/",
        "subtitle": " Li Qiang è stato nominato soprattutto per la sua fedeltà a Xi Jinping, e questo pone un problema di meritocrazia\t",
        "content": "A Pechino, la capitale della Cina, si sono appena concluse le “due sessioni”, l’appuntamento legislativo annuale in cui vengono presentate formalmente alcune delle decisioni più importanti della vita politica cinese. Quest’anno però, oltre ai comuni lavori di carattere legislativo delle due sessioni, i delegati avevano anche il compito di rinnovare le nomine del governo cinese. Dopo dieci anni di mandato il  ha ottenuto per la prima volta un terzo mandato da presidente della repubblica, mentre il secondo in carica all’interno del partito Li Qiang è stato eletto come nuovo primo ministro del Consiglio di Stato, l’organo esecutivo incaricato di governare la Cina: è la carica che comunemente viene definita “premier cinese”, che tradizionalmente affianca il presidente e si occupa della gestione dell’economia.Ma da quando Xi Jinping è al potere, la carica di primo ministro è stata in gran parte svuotata dei suoi poteri, e non è ancora chiaro che ruolo avrà Li Qiang, che è uno stretto alleato di Xi, all’interno del sistema cinese. Per “due sessioni” si intendono le plenarie dei due organi legislativi più importanti della Repubblica Popolare Cinese, che normalmente sono convocate una volta l’anno durante il mese di marzo. Questi due organi sono l’Assemblea nazionale del popolo, il parlamento del paese dominato dai membri del Partito comunista, e la Conferenza politica consultiva del popolo cinese, un organo che affianca il parlamento e nel quale invece trovano più spazio le altre formazioni politiche cinesi (cioè partiti politici dipendenti dal Partito comunista che hanno il ruolo di declinare alcune espressioni della società cinese senza mai mettere in dubbio la supremazia comunista), così come i rappresentanti delle organizzazioni e della società civile.Riguardo alle nomine non ci sono state grosse sorprese rispetto a quanto rivelato lo scorso ottobre al , dove di fatto sono stati decisi gli incarichi che poi nei giorni scorsi sono stati confermati dal voto dei delegati dell’Assemblea.  alla guida della Repubblica Popolare Cinese mentre il suo alleato Li Qiang sarà incaricato di condurre l’attività governativa. Xi è stato confermato con il voto unanime dell’Assemblea, mentre Li ha ricevuto 2.936 voti a favore, 3 contrari e 8 astensioni. L’ascesa a nuovo primo ministro di un  è un fatto insolito per la politica cinese. Fino allo scorso ottobre, Li era una figura di primo piano nella politica a livello locale: era stato governatore e poi segretario di partito in due province costiere molto industrializzate della Cina, prima di diventare segretario del partito a Shanghai nel 2017. Questi incarichi però hanno tenuto Li per gran parte della propria carriera lontano dalla capitale, dove si decide la politica a livello nazionale. Li infatti non ha mai avuto incarichi di governo a Pechino né tanto meno la carica di vice primo ministro, un ruolo che fino a ora in Cina era stato una tappa essenziale della carriera politica di chiunque fosse diventato primo ministro negli ultimi 35 anni.Se Li Qiang è stato in grado di saltare le tappe abituali per diventare primo ministro è perché Xi Jinping ha voluto avere una persona a lui fedele in questa carica importante.Durante la sua esperienza amministrativa Li si è costruito l’immagine di politico attento alle questioni tecnologiche e amichevole verso gli imprenditori. Nel 2019 Shanghai ha inaugurato lo STAR Market, ossia una borsa valori che permette alle società tecnologiche di raccogliere più agevolmente i capitali necessari per il proprio sviluppo. Non è quindi un caso se durante la  il nuovo primo ministro abbia cercato di rassicurare il settore privato.Sul suo conto però pesa la , che durante la primavera del 2022 ha obbligato milioni di residenti della città a restare chiusi in casa per quasi due mesi, e ha provocato , che si sono poi estese al resto del paese.La domanda ora è , che deve la propria promozione quasi esclusivamente a Xi Jinping. Privo di una base di potere personale, Li infatti appartiene al cosiddetto “Nuovo Esercito del Zhijiang” e cioè quella che è definita in gergo giornalistico come la fazione interna al Partito comunista in cui militano le persone più fedeli a Xi Jinping. Li Qiang, di fatto, deve la sua carriera interamente a Xi Jinping, che l’ha scelto come primo ministro proprio per la sua fedeltà.Secondo molti analisti, i margini di manovra per Li saranno molto ristretti. Come dice Beatrice Gallelli, ricercatrice dell’Università Ca’ Foscari e del centro studi Istituto affari internazionali (IAI), il prossimo primo ministro probabilmente sarà una figura di basso profilo rispetto al presidente. «Con Li Qiang si assisterà a una continuazione della prassi comunicativa incentrata su Xi Jinping come visto fino ad adesso», dice Gallelli. «Se il suo predecessore in alcuni comunicati aveva fatto intuire di avere alcune visioni non allineate con Xi Jinping, per Li Qiang questo non sarà il caso».Fonti interne cinesi però, attraverso rivelazioni ai media stranieri, stanno provando a renderlo una figura di una certa autorevolezza. Qualche giorno fa  scriveva che l’abbandono della strategia “zero Covid” sarebbe infatti da attribuire proprio a Li Qiang, che avrebbe fatto pressione per velocizzare la riapertura del paese dopo le draconiane misure di contenimento del virus.Li rimane però un fondamentale problema di immagine per la dirigenza cinese. Con la nomina di un suo stretto collaboratore a scapito di altri candidati considerati più competenti, Xi si espone alle critiche di chi ritiene che sotto la sua autorità il modello cinese abbia perso quel principio meritocratico che ne aveva determinato il successo economico. «È chiaro che [la nomina di] Li Qiang pone una sfida», dice Gallelli, poiché il sistema politico della Cina «è stato largamente celebrato dalle autorità cinesi come un sistema basato sulla meritocrazia e capace di creare più stabilità e prosperità rispetto a una democrazia elettorale».",
        "ranked": 13,
        "placed": "Abroad",
        "epoch": 1678890607.1065307,
        "language": "IT",
        "source": "ilPost"
    },
    {
        "title": "Quasi 200 persone sono morte in Mozambico e in Malawi a causa del ciclone tropicale Freddy ",
        "date_raw": "March 14, 2023",
        "date": "2023-03-14",
        "url": "https://www.ilpost.it/mondo/",
        "news_url": "https://www.ilpost.it/2023/03/14/mozambico-malawi-oltre-100-persone-morte-ciclone-tropicale-freddy/",
        "subtitle": null,
        "content": "In Mozambico e in Malawi, due stati nel sud est dell’Africa, sono morte quasi 200 persone a causa del ciclone tropicale Freddy, che ha raggiunto i due paesi sabato scorso e che è considerato uno dei più potenti mai registrati nell’emisfero australe. I danni più grandi sono stati registrati in Malawi, dove sono morte almeno 190 persone, mentre in Mozambico i morti accertati sono al momento solo 5.Secondo quanto dichiarato dalle autorità locali ci sono anche moltissimi feriti – non è chiaro quanti – ed estesi danni ad abitazioni e strade. Il ciclone, infatti, ha distrutto tetti di case, fatto cadere alberi e provocato piogge torrenziali che a loro volta hanno causato estese frane e inondazioni in entrambi i paesi. È la seconda volta in un mese che il ciclone Freddy colpisce il sud dell’Africa:  l’Organizzazione meteorologica mondiale (WMO), agenzia specializzata delle Nazioni Unite, potrebbe essere uno dei cicloni tropicali più duraturi.",
        "ranked": 14,
        "placed": "Abroad",
        "epoch": 1678890607.1131277,
        "language": "IT",
        "source": "ilPost"
    },
    {
        "title": "Gli stupri su bambine e bambini commissionati in streaming",
        "date_raw": "March 14, 2023",
        "date": "2023-03-14",
        "url": "https://www.ilpost.it/mondo/",
        "news_url": "https://www.ilpost.it/2023/03/14/stupri-bambini-diretta-streaming/",
        "subtitle": " Li ha raccontati Le Monde in un'inchiesta: individuare e condannare i committenti di questi video non è semplice\t",
        "content": "Il quotidiano francese   su gravi atti di pedocriminalità commessi in diretta streaming: cittadini europei o di altri paesi occidentali commissionano, comprano e guardano gli abusi sessuali commessi in paesi come le Filippine su bambine e bambini anche di pochi mesi proprio mentre avvengono. Non c’è una grande organizzazione criminale dietro a questo tipo di violenza sessuale, spesso incestuosa: tutto avviene in casa e attraverso social network, programmi e società di pagamenti elettronici molto diffusi e ordinari.Le Filippine sono il primo paese dove questo tipo sfruttamento si verifica materialmente, ma ne sono coinvolti anche altri. Si tratta, spiega , di un reato che è aumentato costantemente negli ultimi dieci anni, che si è aggravato durante la pandemia e che, per vari motivi, è molto difficile far emergere.Il reportage di  è stato scritto dalla giornalista Lorraine de Foucher. È stato pubblicato tra il 9 e l’11 marzo in tre puntate, accompagnato anche da un  di circa mezz’ora che si può vedere in francese o in tedesco su .Sia l’inchiesta che il documentario si aprono con la storia di Diwa, una bambina filippina di 11 anni. Racconta come la madre biologica e altri familiari hanno quotidianamente abusato di lei, del fratello adottivo di 8 anni e del cugino di 6 davanti a una webcam. Diwa racconta che, prima di essere portata via dalla famiglia e trasferita in una casa rifugio aveva un solo «giorno libero» alla settimana, durante il quale gli abusi si fermavano, che la «chiamavano sempre», anche dopo che era andata a dormire, e che la famiglia la ricattava: «Mi dicevano che era per loro, che era solo un momento. Che era per riparare il tetto». E le dicevano anche che se non avesse fatto quello che le chiedevano l’avrebbero cacciata di casa «tutta nuda».È difficile sapere con precisione quante persone abbiano ordinato a distanza lo stupro di Diwa. Lei racconta che gli sconosciuti che vedeva sul telefonino e che la guardavano mentre veniva abusata erano «sempre nuovi, ogni volta»: «Ero la loro preferita perché sono una ragazzina». Mentre parla con la giornalista di , Diwa si trova in una casa rifugio di Olongapo, città delle Filippine settentrionali a ovest di Manila, la capitale.La casa rifugio è stata creata da Shay Cullen, un prete irlandese di 79 anni che attraverso la fondazione Preda, creata quarant’anni fa, ha dedicato la propria vita ai minori e alle minori vittime di violenza e sfruttamento sessuale. Spiega che nel 1969, quando era un giovane missionario appena arrivato nelle Filippine, veniva confuso per un soldato americano. A Olongapo si trovava infatti la seconda più grande base militare all’estero degli Stati Uniti, che raggiunse la sua massima espansione durante la guerra del Vietnam. La città, racconta il prete, offriva ai marines che tornavano dalla guerra «uno svago sessuale». Ma oggi lo sfruttamento, compreso quello di bambine e bambini, «ha abbandonato i marciapiedi per entrare nel mondo dei social network, dove gli stupri non sono più consumati direttamente, ma attraverso uno schermo».Per nominare questo reato la polizia francese usa l’espressione “pedocriminalità in live streaming”, un fenomeno apparso nel 2012 che consiste nel trasmettere, su commissione, tramite webcam a fini commerciali video di violenze sessuali commesse da adulti su minori. È un’industria particolarmente sviluppata nei paesi dell’Asia meridionale dove questa attività costituisce, di fatto, un’alternativa alla miseria. Nelle Filippine la pratica viene chiamata con l’acronimo “OSEC”: Online Sexual Exploitation of Children.L’International Justice Mission (IJM), organizzazione internazionale che lotta contro queste forme di violenza, dice che negli ultimi tre anni i reati sessuali commessi su minori in live streaming sono triplicati. In un rapporto del 2020 scrive anche che le segnalazioni arrivano otto volte più dalle Filippine che da altri paesi come Brasile, Messico o India. Dice che nel 41 per cento dei casi gli stupri sono commessi dai genitori biologici e nel 42 per cento da altri familiari: il che ne fa un reato prevalentemente incestuoso. A Nanterre, in Francia, l’Ufficio Centrale per la Repressione delle Violenze contro le persone (l’OCRVP, una divisione speciale della polizia) ha aperto una quarantina di dossier su casi di OSEC nelle Filippine: coinvolgono circa trecento cittadini francesi.Quando nelle Filippine un caso di OSEC arriva ai servizi sociali, i bambini e le bambine vengono date in affidamento e spesso finiscono nella casa rifugio della fondazione Preda dove, al momento dell’inchiesta di , si trovano quasi 200 minori. Ci sono bambini e bambine, ci sono alcune adolescenti incinte e altre che tengono in braccio dei neonati partoriti dopo le violenze. Tutte e tutti sono lì per lo stesso motivo: «Uno stupro», dice Shay Cullen.Per aiutare i bambini e le bambine a superare il trauma, e anche per ottenere delle testimonianze che possano poi permettere di avviare un’indagine formale, Shay Cullen usa la terapia del rilascio emotivo. «È l’unico modo che questi bambini hanno per esprimere la loro rabbia. Ci hanno detto che sono stati violentati, che non sono protetti dalla loro famiglia e che nessuno si prende cura di loro».Il giorno in cui la giornalista di  è stata alla casa rifugio di Shay Cullen una dozzina di ragazzine è stata riunita in una stanza semi-buia. Le pareti erano ricoperte di cartoni per uova e il pavimento di materassi in gommapiuma. Lì, le bambine hanno cominciato a piangere, a urlare, a picchiare i pugni sui materassi e sui muri per cercare di liberare il loro dolore. Alla fine, è stata accesa la luce e Marie, una delle assistenti sociali della fondazione, ha preso parola: «Ho sentito tutte le vostre urla e il vostro dolore, sento il vostro dolore». Spesso, a quel punto, iniziano i racconti e le bambine e i bambini riescono a mettere insieme le parole per raccontare quello che hanno subìto: «Vorrei che chiunque mi abbia fatto questo possa soffrire come soffro io», dice una di loro.Marie ha raccontato a  che i bambini e le bambine vittime di sfruttamento sessuale in diretta streaming nonostante la giovanissima età hanno molte informazioni sui social utilizzati per i loro abusi o sui canali attraverso i quali avvengono i trasferimenti di denaro. E non sono né particolarmente segreti né complessi da individuare. I primi contatti con cittadini europei o americani avvengono su forum, siti porno o su Facebook. Le dirette avvengono su Facebook o su Skype e le transazioni su Western Union o PayPal.I genitori e gli zii adottivi di Diwa, ad esempio, hanno cominciato pubblicando foto di lei su Facebook: immagini banali del suo compleanno mentre tiene tra le mani un palloncino a forma di numero 10 e mentre guarda una torta. Queste foto erano in realtà «una pubblicità per i predatori occidentali», dice Shay Cullen. La polizia filippina ha poi intercettato uno scambio tra la madre di Diwa e un certo René, residente in Svizzera: «Cosa mi fai per 200 dollari?», «Se vuoi un video di mia figlia, dovrai mandare un regalo più grande. La posso scopare con il mio compagno. Lei è mia figlia, ha 10 anni, è vergine. Non la posso sacrificare per niente». Da un’analisi degli estratti conto, risulta che gli zii di Diwa, sfruttandola, abbiano guadagnato molti soldi per il paese in cui vivono: 4.500 dollari, più di 4.200 euro, ovvero lo stipendio medio di un anno. Diwa, il fratello e il cugino sono stati liberati nel novembre del 2021.Parte di una conversazione riportata da Le Monde tra un “committente” e la madre di Diwa.Per cercare di scoprire gli stupri che avvengono in questa modalità, gli agenti della polizia filippina creano delle false identità. Hanno ad esempio creato il profilo Facebook di un uomo di nome Hugo, che vive in Germania. Nel luglio del 2019, Hugo è stato contattato da una 24enne, Jocelyn G., che vive a Taguig, vicino a Manila: «Ti piacciono le ragazzine?», scrive lei. «Se le ragazzine si mettessero nude per te, tu pagheresti?». A quel punto la donna invia una serie di banali foto di famiglia, in cui sono presenti delle bambine, e dice che ha difficoltà a pagare l’affitto. Per quattro volte chiede al falso Hugo di che età voglia le bambine. La conversazione prosegue con varie trattative su prezzi e servizi, che variano tra i 30 e gli 80 euro a seconda del numero di bambine coinvolte e del tipo di pratica sessuale richiesta. In quattro giorni, Jocelyn chiama Hugo undici volte, insiste molto, dichiara di essere malata e povera e di non avere niente da mangiare. Chiede anche che Hugo le faccia consegnare a casa un cellulare e la polizia viene dunque a conoscenza del suo indirizzo. Il 30 luglio del 2019 è il giorno deciso per il live streaming in cui Jocelyn coinvolge la sorella di 7 anni, Angelica. Jocelyn si collega a Facebook Live, gli abusi cominciano e la polizia, appostata fuori casa, fa irruzione. Liberano Angelica e altri due bambini di 1 e 2 anni. Il giorno successivo, Angelica viene accolta in una casa rifugio e l’assistente sociale le fa delle domande su quello che ha subito. La conversazione viene riportata da “Quanti anni hai, Angelica?” “Sette anni”“Cosa fanno tuo padre e tua madre?” “Mio padre è un autista di , mia madre non lavora”.“Sai dove ti trovi, ora?” “Al rifugio per bambini”.“E sai perché sei qui?” “Per quello che mi ha fatto mia sorella Jocelyn”“Che cosa ti ha fatto?” “Mi fa spogliare davanti al telefono e mi lecca là” (Nella sua relazione l’assistente sociale riporta che la bambina mostra le sue parti intime).“Quante volte l’ha fatto?” “Quando ha bisogno di soldi per comprare il riso”“E come funziona ? “Filma mentre parla americano”“Obbliga anche altre persone a spogliarsi?” “Sì, i bambini della porta accanto e il bebé”“Tua madre è d’accordo?” “Sì, ci servono i soldi”L’assistente sociale che ha parlato con Angelica si chiama Arlene Brosas: dopo anni passati a fare l’assistente sociale è diventata deputata alla Camera per il partito che si occupa dei diritti delle donne, il Partito delle donne di Gabriela. Le Filippine, spiega a , «faticano a garantire diritti a donne e bambini». Dice anche che l’estrema povertà e la malnutrizione ancora diffusa in molte regioni hanno trasformato l’arcipelago nel «leader mondiale dello stupro online»: di fatto, la vendita di minori è una fonte di reddito.C’è la questione economica, dunque, ma ci sono anche altre ragioni, spiega Brosas: la popolazione parla molto bene l’inglese, le connessioni Internet sono di buona qualità un po’ ovunque e molti genitori sono emigrati lasciando i bambini alla famiglia allargata. Le Filippine non sono comunque l’unico paese coinvolto nelle pratiche di pedocriminalità in diretta: ci sono anche alcuni paesi dell’Africa o dell’Europa dell’Est, ci sono l’India, il Brasile e il Messico.Nel 2022 Mama Fatima Singhateh, relatrice speciale delle Nazioni Unite sulla vendita e lo sfruttamento sessuale dei bambini e delle bambine, è stata nelle Filippine spiegando, nella sua relazione finale, che ci sono diverse cose che non funzionano per affrontare con efficacia il problema: l’assenza di dati precisi del fenomeno, la difficoltà a individuare i casi di stupro online, l’assenza di sufficienti e adeguate strutture di accoglienza e cura per le vittime e l’assenza di cooperazione nazionale e internazionale. La Francia, spiega , ha da poco inviato un agente dell’OCRVP all’ambasciata di Manila per sviluppare delle procedure condivise tra i due paesi.Tra gli aggressori di Angelica c’è un francese sulla sessantina, incriminato per “complicità in uno stupro” da un tribunale di Parigi. A casa sua sono state trovate centinaia di migliaia di video, alcuni dei quali hanno a che fare con casi di OSEC. L’uomo dice di non aver commissionato direttamente quei video. Ma lo studio dei suoi movimenti bancari rivela tanti piccoli bonifici, per un totale di quasi 25.000 euro, effettuati tramite Western Union e PayPal a parenti di genitori che sfruttano i propri figli nelle Filippine. Lui si è difeso parlando di «transazioni per aiuti alimentari»: «Si vedeva che erano nei guai».La dissociazione tra quanto è accaduto e quanto narra quest’uomo chiamato Michel è piuttosto “tipica”, si dice nell’inchiesta di . La psicologa incaricata della sua perizia ha spiegato che «l’atto non viene riconosciuto dal punto di vista delle sue conseguenze per sé e per gli altri: viene meno la consapevolezza dell’alterità». L’uomo non ha «capacità empatiche» per i bambini vittime, specialmente quando sono visti in un video e si trovano dall’altra parte del pianeta.A Nanterre, Véronique Béchu è la responsabile della sezione minori dell’OCRVP. Ha sentito sostenere centinaia di volte la linea difensiva come quella di Michel: sono “solo” immagini. «Non tutti i committenti di abusi tramite streaming e i consumatori di video e foto passano ai fatti. Ma tutti coloro che hanno agito, hanno visto almeno una volta queste immagini. In circa il 15 per cento dei casi diventano committenti, aggressori o complici».Béchu spiega che in tre anni, in Francia, le denunce sono aumentate del 30 per cento. Nel 2020, il suo ufficio ha ricevuto 25 mila segnalazioni. Nello stesso anno, il National Center for Missing and Exploited Children (NCMEC), organizzazione legata al Congresso degli Stati Uniti, ha emesso 85 mila segnalazioni che riguardavano residenti in Francia.Ma c’è un dato che più di tutti preoccupa Véronique Béchu. L’età media delle vittime. Nel 2021, l’età media dei bambini e delle bambine presenti nei video e nelle immagini da loro analizzate era di 24 mesi. Da settembre 2022 è di 8 mesi. Béchu spiega che la pedocriminalità è socialmente trasversale, che coinvolge uomini egocentrici, narcisisti e immaturi, come spiegano gli esperti, che usano questi video come una valvola psichica. Come nella dipendenza da sostanze, quando la quantità o la potenza delle dosi deve via via aumentare, anche in questo caso c’è la ricerca costante e progressiva di maggiore violenza degli atti a cui si assiste: per questo l’età delle vittime cala notevolmente.Negli ultimi anni, spiega , la cui inchiesta si concentra molto sui casi francesi, l’OCRVP ha cercato di rafforzare la propria risposta al fenomeno. La sezione minori dell’OCRVP sta per diventare un ufficio a sé, aumentando da diciotto a cinquanta i poliziotti attivi. Prima del 2019, inoltre, in Francia i casi di abusi in streaming venivano gestiti dalla procura del luogo dove veniva individuato l’autore, in tribunali a volte scarsamente formati sul fenomeno che arrivavano a condanne per semplici reati di detenzione e diffusione di immagini pedopornografiche. Ora i procedimenti hanno cominciato a essere inoltrati alla procura di Parigi, che sta aprendo indagini per “concorrenza in stupro, associazione a delinquere e tratta di esseri umani”, dunque accuse penali più gravi.L’ultima parte dell’inchiesta di  spiega come far emergere il fenomeno e poi dimostrarlo in tribunale non sia comunque una cosa semplice, come non lo è identificare le vittime. Le dirette streaming sono per loro natura effimere, nella maggior parte dei casi non vengono né registrate né archiviate e la difesa comune per gli indagati è sostenere che lo streaming alla fine non sia avvenuto, che si trattava di una truffa. Se tra le migliaia di video archiviate da Michel non ci fossero stati anche quelli realizzati in diretta, lui non sarebbe stato incriminato.In assenza di video registrati, la polizia deve basarsi sulle conversazioni nelle varie chat e sulle varie transazioni bancarie. «Il settore finanziario gioca un ruolo cruciale nella lotta contro la violenza sessuale sui bambini online e in live, perché l’informazione finanziaria è una delle prove più solide», spiega la divisione francese di ECPAT, una rete internazionale di organizzazioni impegnata nella protezione di bambine e bambini da ogni forma di sfruttamento. Le grandi società di tecnologia collaborano con le autorità, ma faticano a rilevare contenuti illegali fruiti attraverso gli strumenti che mettono a disposizione. E gli ostacoli non sono solo tecnici, dice . «In termini di pedocriminalità, le principali piattaforme esistenti hanno l’obbligo di collaborare con la polizia, ma nessun obbligo di individuazione», dice ad esempio Ludivine Piron, di ECPAT.Ci sono associazioni che forniscono alle società un accesso alle banche dati contenenti le tracce digitali delle attività, delle azioni o delle comunicazioni manifestate da un utente in rete e che sono collegate a reati di pedocriminalità. Ed esistono anche software che consentono di confrontare le foto che si trovano online con un database di immagini da bloccare automaticamente (per esempio photoDNA di Microsoft). Ma sono tecnologie utilizzate su base volontaria, che non servono a rilevare nuovi contenuti in modo adeguato o che non vengono utilizzate per il monitoraggio dei contenuti in streaming.Delle tecnologie più adeguate però esistono, dice , come ad esempio quelle sviluppate da Yubo, un’app che permette di fare videochiamate con persone sconosciute da ogni parte del mondo e che è usata principalmente dagli adolescenti. Yubo blocca automaticamente i contenuti che ritiene problematici attraverso l’acquisizione regolare di screenshot durante gli streaming, che vengono analizzati dall’algoritmo con l’intervento, se necessario e nei casi più ambigui, dalla moderazione umana.Ciò che secondo  impedisce alle grandi società di migliorare il rilevamento dei contenuti illeciti è l’investimento finanziario che comporterebbe il rafforzamento della moderazione umana, necessaria per verificare gli alert dati dai sistemi di rilevamento automatico: di questo investimento «le piattaforme fanno volentieri a meno se non sono obbligate a farlo». Altro motivo è la tutela della privacy online. Nel 2021 Apple aveva annunciato ad esempio  per individuare le immagini pedopornografiche direttamente sui dispositivi mobili venduti dall’azienda negli Stati Uniti. A causa delle preoccupazioni sulla privacy online, il progetto è stato abbandonato.Una svolta potrebbe arrivare, per alcuni paesi, dalla Commissione europea che, nel maggio del 2022, ha proposto una bozza di  comune per potenziare la tutela dei minori online e la prevenzione degli abusi: impone degli obblighi alle grandi società di tecnologia al fine di rilevare, segnalare e rimuovere il materiale pedopornografico e si occupa anche, in modo specifico, dei servizi di streaming.",
        "ranked": 11,
        "placed": "Abroad",
        "epoch": 1678890607.135123,
        "language": "IT",
        "source": "ilPost"
    },
    {
        "title": "Lo sciopero dei netturbini ha riempito Parigi di rifiuti",
        "date_raw": "March 14, 2023",
        "date": "2023-03-14",
        "url": "https://www.ilpost.it/mondo/",
        "news_url": "https://www.ilpost.it/2023/03/14/sciopero-netturbini-rifiuti-parigi/",
        "subtitle": " I lavoratori del settore stanno scioperando contro la riforma delle pensioni e la raccolta è ferma da otto giorni\t",
        "content": "Lo sciopero dei netturbini che dura ormai da oltre una settimana sta causando l’accumulo di rifiuti per le strade di Parigi e in molti quartieri ci sono cassonetti pieni e sacchi di immondizia in strada. I netturbini appartenenti alle aziende pubbliche di raccolta, nonché una parte di quelli delle imprese private, hanno aderito alla mobilitazione generale in corso in vari settori del lavoro in Francia contro la contestata riforma delle pensioni voluta dal presidente Emmanuel Macron. Tra le altre cose, la riforma prevede  da 62 a 64 anni.Le tonnellate di rifiuti non raccolte a Parigi sono circa 5600 (AP Photo/Lewis Joly)I netturbini attualmente possono andare in pensione in anticipo, con qualche rinuncia economica, in ragione delle condizioni particolarmente dure del loro lavoro. La riforma per loro prevede che la soglia minima di età sia alzata da 57 a 59 anni. I sindacati sostengono che i lavoratori del settore, , abbiano una speranza di vita di molti anni inferiore alla media degli altri lavoratori.L’adesione allo sciopero, iniziato il 7 marzo, è stata massiccia: non solo non viene effettuata la raccolta, ma i tre maggiori inceneritori della zona parigina, quelli di Ivry-sur-Seine, d’Issy-les-Moulineaux e di Saint-Ouen, sono fermi per sciopero. Al momento sarebbero circa 5600 le tonnellate di spazzatura non raccolta e quindi rimasta per strada. La situazione sta creando qualche disagio, fra cattivi odori e antiestetici cumuli di rifiuti, ma anche qualche allarme per la salute. Parigi è una delle città europee con la più alta concentrazione di topi: si stima che ce ne siano 1,5-1,75 per ogni abitante. L’accumulo dei rifiuti potrebbe peggiorare ulteriormente la situazione.La raccolta in certi quartieri è ferma da oltre una settimana (AP Photo/Lewis Joly, File)La questione dei rifiuti è diventata, come prevedibile, anche un caso politico. Anne Hidalgo, sindaca di Parigi del Partito Socialista, è fin qui intervenuta contattando imprese private solo per ripulire i rifiuti dei mercati alimentari e per risolvere gli accumuli più critici, ma è accusata dall’opposizione di non fare abbastanza. Hidalgo si è espressa più volte a favore del movimento e delle agitazioni contro la riforma delle pensioni.Opposizioni di destra e rappresentanti del governo ritengono che la sua amministrazione faccia volontariamente poco per diminuire i disagi, anche a costo di mettere in pericolo la salute pubblica, nell’intento di dare forza alle rivendicazioni dei lavoratori.(AP Photo/Lewis Joly)Lo sciopero durerà almeno fino a mercoledì, quando è prevista un’assemblea sindacale dei lavoratori del settore per decidere se continuare con la protesta: al momento non sembra probabile che venga interrotta. La riforma generale delle pensioni sta seguendo il suo percorso parlamentare e potrebbe essere definitivamente approvata già entro questa settimana.",
        "ranked": 12,
        "placed": "Abroad",
        "epoch": 1678890607.143065,
        "language": "IT",
        "source": "ilPost"
    },
    {
        "title": "Joe Biden ha firmato un ordine esecutivo per rendere più stringenti le regole su vendita e possesso di armi negli Stati Uniti",
        "date_raw": "March 14, 2023",
        "date": "2023-03-14",
        "url": "https://www.ilpost.it/mondo/",
        "news_url": "https://www.ilpost.it/2023/03/14/biden-ordine-esecutivo-possesso-armi/",
        "subtitle": null,
        "content": "Il presidente statunitense Joe Biden  un ordine esecutivo che prevede misure per rendere più efficaci e stringenti alcune regole già in vigore per limitare la vendita e il possesso di armi nel paese, molte delle quali previste da una legge . Biden ha firmato l’ordine esecutivo martedì, nel giorno della sua visita a , in California, dove a gennaio undici persone erano state uccise, e nove ferite, in una sparatoria avvenuta in un locale di una delle vie principali della città.President Biden has signed an executive order aiming to increase the number of background checks to buy guns and promote secure storage. Tuesday's action does not change U.S. policy, but directs federal agencies to ensure compliance with existing laws.  — The Associated Press (@AP) L’ordine esecutivo prevede maggiore rigore nell’applicazione delle leggi in vigore e maggiore vigilanza per evitare che armi o munizioni vengano smarrite o rubate e, soprattutto, richiede che ci siano maggiori controlli sull’esecuzione dei cosiddetti , i controlli sui precedenti penali e sull’identità dei compratori di armi.Come  il , tuttavia, «l’ordine esecutivo rappresenta soprattutto uno sforzo per far sì che le agenzie federali mettano in pratica le leggi dell’anno passato», oltre che per tenere alta l’attenzione sul fatto che, nonostante Biden abbia più volte insistito sulla necessità di regole molto più severe – per esempio sul totale divieto di vendita delle “armi d’assalto” – la sua autonomia in materia è limitata.",
        "ranked": 9,
        "placed": "Abroad",
        "epoch": 1678890607.1563733,
        "language": "IT",
        "source": "ilPost"
    },
    {
        "title": "Un drone statunitense è stato abbattuto nel Mar Nero dopo uno scontro con un caccia russo",
        "date_raw": "March 14, 2023",
        "date": "2023-03-14",
        "url": "https://www.ilpost.it/mondo/",
        "news_url": "https://www.ilpost.it/2023/03/14/caccia-russia-scontro-drone-stati-uniti/",
        "subtitle": " È successo martedì mattina nello spazio aereo internazionale a sud dell'Ucraina e gli Stati Uniti hanno convocato l'ambasciatore russo a Washington\t",
        "content": "Nella mattina di martedì sul Mar Nero, a sud dell’Ucraina ma nello spazio aereo internazionale, c’è stato uno scontro tra un aereo militare russo e un drone statunitense, che poi : lo ha comunicato il Comando europeo dell’esercito statunitense, secondo il quale lo scontro è avvenuto dopo che due aerei russi avevano condotto «un’attività di intercettazione pericolosa e non professionale».Nello specifico gli aerei russi, due caccia intercettori Su-27s presentati come “del periodo sovietico”, hanno volato vicino al drone per almeno 30 minuti: prima hanno scaricato carburante sul drone (che in quanto tale non aveva pilota a bordo) e gli sono volati davanti; dopodiché, uno dei due avrebbe colpito il drone, costringendo l’aviazione statunitense a farlo cadere in mare. Non è chiaro se l’aereo russo abbia colpito il drone di proposito o se gli sia andato contro mentre cercava di fare altro.Tre SU-27s russi in una foto del 2013 (AP Photo/Mark Thiessen)Il drone era un MQ-9 Reaper, che ha un’apertura alare di 20 metri ed è progettato per volare ad alta quota, e stava svolgendo «operazioni di routine». Il drone era partito da una base in Romania per un volo di ricognizione di circa 10 ore, ha spiegato un portavoce dell’esercito statunitense. I droni di questo tipo, usati anche a scopo offensivo, possono raggiungere una velocità di oltre 400 chilometri orari.L’esercito statunitense ha fatto sapere che continuerà comunque a operare nell’area e John Kirby, il portavoce del Consiglio per la sicurezza nazionale della presidenza degli Stati Uniti,  che non è la prima volta che, in relazione alla guerra in Ucraina, la Russia esegue operazioni di intercettazione, che fino a oggi non si erano però mai concluse con la caduta di un drone. Ned Price, portavoce del dipartimento di Stato statunitense, ha detto che gli Stati Uniti hanno convocato l’ambasciatore russo a Washington.Il ministero della Difesa russo ha detto, in un messaggio via Telegram, che il suo aereo non è entrato in contatto con il drone, sostenendo quindi che sia caduto per altre ragioni. Patrick Ryder, portavoce del Pentagono, ha detto che gli Stati Uniti sono in possesso di un video registrato dal drone, che confermerebbe la versione statunitense.",
        "ranked": 10,
        "placed": "Abroad",
        "epoch": 1678890607.1629598,
        "language": "IT",
        "source": "ilPost"
    },
    {
        "title": "L’Honduras, uno dei pochi paesi al mondo che ancora riconoscono Taiwan, vuole stringere rapporti diplomatici con la Cina",
        "date_raw": "March 15, 2023",
        "date": "2023-03-15",
        "url": "https://www.ilpost.it/mondo/",
        "news_url": "https://www.ilpost.it/2023/03/15/honduras-cina-taiwan/",
        "subtitle": null,
        "content": "La presidente dell’Honduras Xiomara Castro ha detto di aver incaricato il proprio ministro degli Esteri di avviare delle relazioni diplomatiche ufficiali con la Cina. Finora il piccolo paese dell’America centrale era rimasto uno dei pochi che continuano a riconoscere ufficialmente Taiwan, ma la Cina non permette agli stati con cui ha dei rapporti diplomatici di continuare a mantenerli anche con Taiwan. Taiwan è un’isola che si governa da sola dal 1949, ma che la Cina rivendica come proprio territorio.Castro aveva promesso che avrebbe stretto degli accordi con la Cina durante la propria campagna elettorale, nel 2021. Il ministro degli Esteri dell’Honduras Eduardo Reina ha giustificato la scelta dicendo di «dover guardare le cose in modo molto pragmatico e cercare il massimo beneficio per il popolo honduregno». Il governo ha annunciato anche di star negoziando con la Cina per il finanziamento della costruzione di una diga idroelettrica.Alcuni paesi dell’America Latina hanno mantenuto per decenni i legami con Taiwan, principalmente per segnalare il proprio allineamento con gli Stati Uniti, che vedono nella Cina un rivale geopolitico. Negli ultimi anni sempre più paesi hanno però deciso di stringere legami con la Cina, al punto che rimangono ora solo 13 stati con cui Taiwan intrattiene dei rapporti diplomatici ufficiali: Eswatini, Vaticano, Isole Marshall, Nauru, Palau, Tuvalu, Belize, Guatemala, Haiti, Paraguay, Honduras, Saint Kitts e Nevis, Santa Lucia e Saint Vincent e Grenadine.",
        "ranked": 8,
        "placed": "Abroad",
        "epoch": 1678890607.1841614,
        "language": "IT",
        "source": "ilPost"
    },
    {
        "title": "Il parlamento giapponese ha rimosso un deputato, un celebre youtuber, per assenteismo",
        "date_raw": "March 15, 2023",
        "date": "2023-03-15",
        "url": "https://www.ilpost.it/mondo/",
        "news_url": "https://www.ilpost.it/2023/03/15/gaasyy-parlamento-giappone/",
        "subtitle": null,
        "content": "Lo youtuber giapponese GaaSyy, il cui vero nome è Yoshikazu Higashitani, è stato eletto al parlamento del Giappone lo scorso luglio con un piccolo partito basato principalmente su una forte critica della tv pubblica nazionale. Dalla scorsa estate non si è mai presentato in parlamento, pur percependo un salario di 19 milioni di yen annui (circa 140 mila euro) e vari bonus riservati ai parlamentari. La Camera dei consiglieri (la “camera alta” del parlamento giapponese) ha quindi deciso di ricorrere a una misura che era stata usata soltanto due volte nella storia del Giappone moderno: è stato espulso dal parlamento, con 235 voti a favore su un totale di 236 votanti. L’unica persona che si è opposta è un membro del suo stesso partito.A GaaSyy era stato permesso di scusarsi pubblicamente di fronte a una sessione plenaria del parlamento per le proprie assenze per evitare di essere espulso. Ma lo youtuber ha inviato soltanto un video di scuse, perché si rifiuta di tornare in Giappone: da tempo vive negli Emirati Arabi Uniti perché ha paura che se tornasse nel paese d’origine sarebbe «detenuto in malafede» sulla base di una «falsa denuncia penale». Diventato famoso su YouTube per i video in cui parlava di gossip e scandali che coinvolgono varie celebrità locali, GaaSyy è accusato di aver truffato varie persone dicendo loro che avrebbero avuto l’opportunità di incontrare i membri della popolare  in cambio di soldi.",
        "ranked": 7,
        "placed": "Abroad",
        "epoch": 1678890607.2010038,
        "language": "IT",
        "source": "ilPost"
    },
    {
        "title": "L’ennesima giornata di grossi scioperi in Francia",
        "date_raw": "March 15, 2023",
        "date": "2023-03-15",
        "url": "https://www.ilpost.it/mondo/",
        "news_url": "https://www.ilpost.it/2023/03/15/ennesima-giornata-scioperi-francia/",
        "subtitle": " Ancora per la riforma delle pensioni, alla vigilia del voto decisivo in parlamento\t",
        "content": "Mercoledì in Francia è prevista un’altra giornata di grossi scioperi contro la  proposta dal governo: sono state annunciate manifestazioni in decine di città e disagi soprattutto in settori come la scuola, il trasporto ferroviario e quello pubblico locale. Le compagnie aeree hanno già cancellato diversi voli. Da giorni ci sono ritardi nella consegna del carburante alle stazioni di rifornimento e diverse città, tra cui Parigi,  per gli scioperi dei lavoratori del settore: lunedì si è stimato che nelle strade della capitale ci fossero oltre 5.600 tonnellate di rifiuti in sacchi della spazzatura non raccolti dai netturbini.I rifiuti in strada a Parigi (AP Photo/Lewis Joly)Il punto principale della riforma e contro il quale si protesta maggiormente è l’innalzamento dell’età minima per la pensione da 62 a 64 anni. Sarà l’ottava giornata di grandi manifestazioni dalla fine di gennaio, ma nonostante la mobilitazione eccezionale il governo in questo periodo si è mostrato piuttosto risoluto e poco intenzionato a cambiare idea sulla riforma. La nuova giornata di proteste avverrà mentre una commissione parlamentare composta da membri delle due camere dovrà redigere il testo finale del disegno di legge, che dovrebbe essere poi votato giovedì da entrambe le camere.Sembra comunque che il grande movimento di protesta di questi ultimi mesi abbia avuto qualche effetto, visto che secondo i giornali francesi alcuni membri della maggioranza non sarebbero più certi del proprio voto in vista di giovedì. Se al Senato il governo di Macron è sicuro di ottenere l’approvazione della legge, all’Assemblea nazionale (cioè la camera bassa), Macron non ha la maggioranza assoluta: per far passare la riforma il governo conta sull’appoggio dei Repubblicani, partito conservatore storicamente favorevole all’innalzamento dell’età pensionabile, ma che viene descritto come internamente piuttosto diviso sulla questione. All’Assemblea nazionale basteranno poche defezioni per non raggiungere l’obiettivo.Pubblicamente il governo si è mostrato sicuro di riuscire a ottenere la maggioranza in entrambe le camere. Nel caso in cui non dovesse farcela, i giornali francesi parlano da giorni della possibilità che si ricorra al comma 3 dell’articolo 49 della Costituzione francese, che consente a un primo ministro o a una prima ministra di approvare un testo di legge in materia finanziaria o di finanziamento al welfare senza passare da una votazione parlamentare (con l’approvazione del Consiglio dei ministri). È comunque un espediente usato in maniera eccezionalmente rara e soggetto a procedure stringenti: finora la prima ministra Elisabeth Borne è stata piuttosto vaga sulla possibilità di utilizzarlo, anche perché rischierebbe di alimentare ulteriormente la rabbia sociale e le proteste.",
        "ranked": 5,
        "placed": "Abroad",
        "epoch": 1678890607.2274482,
        "language": "IT",
        "source": "ilPost"
    },
    {
        "title": "Il più grave incidente tra Stati Uniti e Russia dall’inizio della guerra in Ucraina",
        "date_raw": "March 15, 2023",
        "date": "2023-03-15",
        "url": "https://www.ilpost.it/mondo/",
        "news_url": "https://www.ilpost.it/2023/03/15/drone-stati-uniti-russia-mar-nero/",
        "subtitle": " Del drone statunitense caduto in uno scontro in volo con un caccia russo si sa ancora poco, e i due paesi si accusano a vicenda ",
        "content": "Martedì mattina un aereo da caccia russo si  con un drone statunitense che stava volando sul Mar Nero nello spazio aereo internazionale. Poco dopo il drone è caduto per via dei danni riportati. Sulla dinamica dell’incidente ci sono ancora vari dettagli che non si conoscono, ma di sicuro è stato lo scontro più grave tra un mezzo militare statunitense e uno russo dall’inizio della guerra in Ucraina.Il drone statunitense era un MQ-9 Reaper, senza equipaggio: era partito da una base in Romania per un volo di ricognizione di circa 10 ore. L’incidente è avvenuto verso le 7 di mattina italiane (ma è stato comunicato solo nel tardo pomeriggio): secondo l’esercito statunitense due caccia intercettori russi SU-27S avrebbero affiancato il drone per almeno 30 minuti, e dopo avergli scaricato addosso del carburante uno dei due lo avrebbe colpito.Gli Stati Uniti non hanno accusato la Russia di aver deliberatamente colpito il drone, ma hanno comunque definito l’incidente frutto di una manovra «irresponsabile» da parte dei caccia russi. John Kirby, il portavoce del Consiglio per la sicurezza nazionale della presidenza degli Stati Uniti,  che non è la prima volta che nel corso della guerra in Ucraina la Russia esegue operazioni di intercettazione di questo tipo nel Mar Nero, ma ha specificato che quest’ultima è stata particolarmente notevole per via della sua pericolosità.Kirby ha usato parole molto dure per definire l’incidente, soprattutto in relazione al sostegno degli Stati Uniti all’Ucraina nella guerra in corso. «Se il messaggio [dei russi] è che vogliono dissuaderci dal volare e operare nello spazio aereo internazionale, sul Mar Nero, allora quel messaggio fallirà. Continueremo a volare e operare nello spazio aereo internazionale sulle acque internazionali. Il Mar Nero non appartiene a nessuna nazione», ha detto Kirby.Il ministero della Difesa russo ha risposto al governo statunitense dicendo che il drone stava sorvolando il Mar Nero vicino alla Crimea in un’area che era stata dichiarata “off limits” dalla Russia perché coinvolta nelle operazioni militari russe nella guerra in corso in Ucraina, e che quindi i caccia SU-27S sono stati costretti a intervenire per intercettarlo. Il ministero ha anche detto che i caccia russi non avrebbero usato armi contro il drone né lo avrebbero colpito in alcun modo: il drone, secondo la Russia, sarebbe caduto a causa di una manovra brusca che gli avrebbe fatto perdere quota all’improvviso.Nel frattempo gli Stati Uniti hanno convocato l’ambasciatore russo a Washington, Anatoly Antonov, che nel pomeriggio di martedì ha parlato con i media russi definendo l’incidente «una provocazione» da parte dell’esercito statunitense. Antonov ha detto che il drone «si stava muovendo deliberatamente e provocatoriamente verso il territorio russo con i sistemi radar spenti», e ha definito «un motivo di preoccupazione» le attività dei droni statunitensi nel Mar Nero «nelle immediate vicinanze dei nostri confini».",
        "ranked": 6,
        "placed": "Abroad",
        "epoch": 1678890607.2342873,
        "language": "IT",
        "source": "ilPost"
    }
]
