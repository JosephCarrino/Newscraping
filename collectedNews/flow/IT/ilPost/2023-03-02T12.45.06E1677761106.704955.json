[
    {
        "title": "La fioritura dei ciliegi in Giappone è anticipata dal cambiamento climatico",
        "date_raw": "March 02, 2023",
        "date": "2023-03-02",
        "url": "https://www.ilpost.it/mondo/",
        "news_url": "https://www.ilpost.it/2023/03/02/fioritura-ciliegi-giappone-cambiamento-climatico/",
        "subtitle": " In alcune parti del paese è già cominciata e a Kyoto è diventata precoce di 11 giorni rispetto all'inizio del Novecento ",
        "content": "A Kawazu, una città giapponese a sud-ovest di Tokyo, stanno fiorendo certi tipi di ciliegi. Il vero e proprio , l’usanza di ammirare la fioritura di questi alberi che ogni anno attraggono anche molti turisti stranieri in Giappone, si svolgerà tra qualche settimana ma in molte parti del paese comincerà prima del 20 marzo, cioè prima dell’inizio della primavera astronomica. Le date di fioritura cambiano di anno in anno, e variano nelle diverse parti del paese a seconda del clima locale, ma negli ultimi decenni in media sono state precoci rispetto al passato, e come per tante altre specie vegetali c’entra l’.Abbiamo il primo Sakura dell'anno!Proprio nel tempio davanti casa今年初   — フラ -pesceriso- (@pesceriso) Secondo le  dell’Associazione meteorologica giapponese (JWA) a Kyoto, l’antica capitale del Giappone e una delle principali mete turistiche del paese, la fioritura dei ciliegi quest’anno inizierà il 22 marzo. La piena fioritura, il momento migliore per ammirare gli alberi, è invece attesa per il 30 marzo. Non sarà estremamente anticipata rispetto alla media come quella del 2021, quanto avvenne il 26 marzo e fu la più precoce nei circa 1.200 anni da cui si registrano dati sui ciliegi di Kyoto (che erano tenuti in grande considerazione dalle corti imperiali giapponesi già più di un millennio fa), ma comunque ci andrà vicino.Le previsioni su quando avverrà la piena fioritura dei ciliegi nelle diverse parti del Giappone nel 2023 aggiornata al 2 marzo (JWA)Proprio a seguito del record del 2021, l’Università di Osaka aveva collaborato con il Met Office, l’agenzia meteorologica nazionale del Regno Unito e una delle più autorevoli istituzioni del mondo nel suo ambito, per stabilire se il cambiamento climatico avesse un’influenza sui tempi della fioritura dei ciliegi. In uno studio pubblicato l’anno scorso , avevano dimostrato come dagli anni Trenta del Novecento in poi le conseguenze delle attività umane hanno determinato un’anticipazione delle fioriture di 11 giorni a Kyoto e avevano stimato che entro il 2100 potrà aumentare di altri 6.A influire non è solo l’aumento generale delle temperature causato dalle emissioni di gas serra, che riguarda tutto il mondo: c’entrano anche le maggiori temperature che si registrano a Kyoto  rispetto alle aree di campagna, e che sono dovute principalmente all’alta percentuale di superfici scure che assorbono molta più radiazione solare rispetto al terreno non edificato o asfaltato. Secondo lo studio dell’Università di Osaka e del Met Office, senza la particolare situazione urbana l’effetto del riscaldamento globale sulla fioritura dei ciliegi di Kyoto si sarebbe cominciato a vedere solo alla fine del Novecento invece che già settant’anni prima.Questi risultati sono stati ottenuti grazie ai numerosi dati sulle fioriture dei ciliegi e a quelli sulle temperature di Kyoto, registrati a partire dalla fine dell’Ottocento. Per appurare le differenze tra gli alberi di città e quelli di campagna sono stati usati dati relativi a Kameoka, una località rurale vicina a Kyoto. In passato i due luoghi avevano temperature simili, che però cominciarono a differenziarsi dagli anni Quaranta.La variazione rispetto alla media storica delle date di piena fioritura dei ciliegi nel corso del tempo: in azzurro sono indicati i dati relativi a Kameoka, in rosa quelli che riguardano Kyoto ()I ciliegi del Giappone (lì chiamati ) non sono gli stessi di cui si mangiano le ciliegie, ma appartengono a una specie da cui non si ricavano frutti commestibili (). Sono tuttavia noti in tutto il mondo per la bellezza dei loro fiori, che sono uno dei simboli del Giappone all’estero. Negli anni le autorità giapponesi ne hanno più volte regalati ad altri paesi: è il caso dei ciliegi del parco dell’EUR, a Roma, e di quelli del National Mall di Washington, negli Stati Uniti, l’area in cui si trovano la sede del Congresso americano e vari monumenti.",
        "ranked": 0,
        "placed": "Abroad",
        "epoch": 1677757506.4178889,
        "language": "IT",
        "source": "ilPost"
    },
    {
        "title": "In Moldavia c’è stata un’altra manifestazione contro il governo organizzata da un partito filorusso",
        "date_raw": "February 28, 2023",
        "date": "2023-02-28",
        "url": "https://www.ilpost.it/mondo/",
        "news_url": "https://www.ilpost.it/2023/02/28/moldavia-manifestazione-filorussi/",
        "subtitle": null,
        "content": "Ci sono stati scontri tra manifestanti e polizia durante una nuova manifestazione contro il governo che si è tenuta nella capitale della Moldavia, Chisinau. La manifestazione è stata organizzata da un gruppo che si definisce Movimento per il Popolo, ed era sostenuta dal partito populista e filorusso .Migliaia di manifestanti, arrivati da varie zone del paese, si sono radunati nel centro della città, bloccando il traffico, e hanno chiesto che il governo aiuti i cittadini a pagare le bollette dell’energia e che il paese «non sia coinvolto nella guerra». Centinaia di agenti di polizia sono stati dispiegati per mantenere la sicurezza del centro; Ilan Shor, uomo d’affari e leader del partito Shor, ha accusato la polizia di aver cercato di «ostacolare una manifestazione pacifica». «Combattere contro il proprio popolo è l’ultima risorsa dei tiranni, e l’inizio della loro caduta», ha detto Shor. Shor è considerato molto vicino alla Russia e, tra le altre cose, è accusato di essere stato tra i responsabili della sparizione di un miliardo di euro dal sistema bancario moldavo nel 2015.La manifestazione di oggi si inserisce in un contesto di crescenti preoccupazioni circa la sicurezza del paese, in seguito a informazioni raccolte dai servizi segreti moldavi e da quelli ucraini, su un possibile piano russo per sovvertire l’ordine democratico del paese e organizzare, di fatto, un colpo di stato: . ",
        "ranked": 18,
        "placed": "Abroad",
        "epoch": 1677757506.4507935,
        "language": "IT",
        "source": "ilPost"
    },
    {
        "title": "L’assedio di Waco, iniziato trent’anni fa",
        "date_raw": "February 28, 2023",
        "date": "2023-02-28",
        "url": "https://www.ilpost.it/mondo/",
        "news_url": "https://www.ilpost.it/2023/02/28/assedio-waco-30-anni-fa/",
        "subtitle": " Per settimane le forze federali americane circondarono il ranch di una setta apocalittica e molto armata: nell’operazione finale morirono 76 persone\t",
        "content": "Il 28 febbraio di trent’anni fa, nel 1993, settantasei agenti federali americani, con un mandato di perquisizione, si presentarono a un ranch chiamato Mount Carmel Center, nei pressi di Waco, in Texas. Sospettavano che la comunità religiosa che lì risiedeva, i davidiani, stesse accumulando armi, anche prodotte artigianalmente e illegali. In più alcuni fuoriusciti dalla setta avevano denunciato abusi nei confronti di minori. Gli agenti (cioè poliziotti e membri di alcune agenzie governative) erano convinti di cogliere di sorpresa i residenti, che invece li stavano aspettando, armati. Ne nacque un conflitto a fuoco in cui morirono quattro agenti e cinque davidiani, mentre sedici federali risultarono feriti.Gli agenti ripiegarono, in attesa di rinforzi, che arrivarono imponenti: nel giro di qualche giorno 900 uomini delle forze dell’ordine (locali e federali), con 12 carri armati e quattro veicoli da combattimento avrebbero stretto d’assedio per 51 giorni Mount Carmel. Il blitz che chiuse l’operazione si trasformò in una tragedia: l’edificio in cui i davidiani si erano asserragliati prese fuoco. Alla fine 76 degli appartenenti alla setta morirono, compresi ventitré bambini, due donne incinte e il leader David Koresh.Colpe e responsabilità nell’assedio di Waco e nella sua conclusione sono state a lungo discusse negli Stati Uniti, dando origine a molte teorie complottiste e a movimenti armati e di opposizione al controllo federale sul possesso di armi. Due anni dopo, per vendicare gli eventi di Waco, Timothy McVeigh e Terry Nichols organizzarono e portarono a compimento l’attentato ai palazzi federali di .Le fiamme sull’edificio principale della comunità (AP Photo/Susan Weems, File)I davidiani (Branch Davidians, in inglese) erano una setta nata nel 1955 da uno scisma in una corrente apocalittica della Chiesa Avventista del settimo giorno, la Shepherd’s Rod (Il bastone del pastore): le due sette preannunciavano un imminente giorno del Giudizio, con la seconda venuta di Gesù Cristo: in quel giorno dell’Armageddon i fedeli avrebbero dovuto combattere contro le forze del male, , per la loro salvezza nell’aldilà.La setta visse anni agitati sin dalla metà degli anni Ottanta: alla morte della moglie del fondatore due possibili eredi si contesero la leadership. Erano George Roden e Vernon Howell, che più tardi avrebbe preso il nome di David Koresh: prevalse quest’ultimo, ma solo al termine di lunghi conflitti, fra confronti armati e processi in tribunale in cui si parlò anche di vilipendi di cadaveri e furono portate bare in aula come possibili prove. Roden fu infine internato in un ospedale psichiatrico dopo aver ucciso un discepolo con un’ascia, e Howell/Koresh divenne il leader della comunità.David Koresh in una foto del 1981 (AP Photo)David Koresh (cambiò legalmente il suo nome nel 1990, quando aveva trent’anni) raccolse intorno a sé un centinaio di fedeli, di cui almeno una trentina di britannici, in una comunità rurale composta di case di legno in una zona piuttosto depressa del Texas. Aveva molta capacità di convincere e plagiare le persone con cui veniva a contatto: diceva di essere un profeta e di parlare direttamente con Dio. Dio gli avrebbe ordinato di avere molte mogli, per far nascere un gran numero di figli che lo avrebbero aiutato nel post-armageddon.Era già sposato con una ragazza quattordicenne (un matrimonio legale per le leggi del Texas se i genitori danno il consenso), ma dopo l’annuncio nella comunità ogni donna o ragazza dai 12 anni in su era da considerarsi sua sposa e doveva fare sesso con lui a scopo riproduttivo. Gli uomini della comunità, anche quelli fino a quel punto mariti delle sue nuove spose, si sarebbero “elevati” nel celibato e nello studio della Bibbia.Le presunte comunicazioni divine avevano aspetti grotteschi (gli era stato indicato anche che utilizzasse l’unica abitazione con aria condizionata) e risvolti legali, visto che furono segnalati da fuoriusciti dalla setta abusi su almeno tre minori.Un’altra questione erano le armi: la comunità davidiana iniziò ad accumularne parecchie. I fedeli compravano e rivendevano armi, modificandole, con un duplice fine: da una parte finanziavano la comunità, dall’altra preparavano un arsenale che sarebbe stato necessario per la battaglia decisiva, quella che secondo Koresh avrebbe preceduto l’apocalisse e in cui i fedeli sarebbero dovuti morire come martiri precedendo la fine dei giorni e guadagnandosi la vita eterna. A Mount Carmel c’erano armi semiautomatiche, automatiche, ma anche granate e bombe di costruzione artigianale.Le denunce dei pochi che erano usciti dalla setta e alcune inchieste giornalistiche convinsero gli enti federali che bisognava intervenire: il fine del primo blitz era verificare l’esistenza dell’arsenale e arrestare Koresh ed eventuali altri capi della comunità per le accuse di abusi sessuali. Il blitz fu condotto inizialmente dagli agenti del Bureau of Alcohol, Tobacco, Firearms and Explosives, l’agenzia federale che si occupa tra le altre cose del possesso di armi da fuoco ed esplosivi (ATF). Fu gestito con un ampio dispiegamento di forze e poche precauzioni: si trasformò in una sparatoria durata oltre due ore, che fece 9 morti. Le due parti si sono reciprocamente accusate di aver sparato per prime, una conclusione certa su come tutto sia iniziato non è mai arrivata.Dopo i fatti del 28 febbraio l’FBI prese il controllo delle operazioni. La comunità diede il colpo di grazia a due fedeli che erano stati feriti in modo grave nella prima sparatoria e poi bruciò nel cortile del ranch in una cerimonia improvvisata i cadaveri dei sei morti (un sesto membro della setta era stato ucciso in circostanze poco chiare alcune ore dopo il cessate il fuoco). Koresh mantenne per qualche tempo i contatti con i media locali attraverso il telefono: la comunità aveva un buon rapporto con i residenti della zona. Poi gli assedianti, che arrivarono a essere 899, fra agenti federali (FBI e US Marshals), Texas Rangers, polizia di stato e locale, tagliarono i cavi telefonici e mantennero i contatti con una linea dedicata per trattare la resa dei davidiani.Dopo pochi giorni Koresh accettò di arrendersi pacificamente a patto che un suo discorso fosse trasmesso su una radio: le autorità lo permisero, ma poi il leader disse che Dio gli aveva comunicato di continuare ad attendere all’interno.La comunità fece filtrare alcune videocassette in cui veniva raccontata la vita del gruppo e si mostrava la presenza di almeno una quarantina di bambini (14 erano presentati come figli di Koresh): nel corso delle trattative ne furono rilasciati 21 (con 14 adulti), ma 23 rimasero all’interno. Al suo culmine, l’operazione di assedio costava un milione di dollari al giorno e impiegava una decina di veicoli da combattimento per fanteria Bradley e due carri armati Abrams da 70 tonnellate: un dispiegamento di forze da guerra, dentro gli Stati Uniti. Vennero utilizzate anche tattiche di “guerra psicologica” per cercare di spingere i davidiani alla resa. L’FBI cercò di privarli del sonno, trasmettendo notte e giorno musica pop ad alto volume, registrazioni di turbine di aerei e persino versi di agnelli durante il macello.Attorno al luogo dell’assedio si riunivano anche curiosi e venditori di magliette e souvenir (AP Photo/Ron Heflin)L’assedio fu criticato da vari studiosi di culti “apocalittici”, che sottolineavano come il modus operandi delle forze dell’ordine potesse consolidare la credenza dei davidiani di trovarsi di fronte al “confronto finale” nel giorno del Giudizio. Dopo 40 giorni le trattative si fecero sempre più complesse e l’FBI iniziò a temere che la comunità potesse scegliere un suicidio di massa, come avvenuto nel 1978 a .La  e il presidente Bill Clinton autorizzarono un blitz per chiudere l’assedio: il 19 aprile alle 8 di mattina due veicoli corazzati vennero utilizzati per forare l’edificio principale e pompare all’interno gas lacrimogeno, nell’intento di costringere i presenti ad uscire. Dopo quattro ore, però, gli assedianti cominciarono a vedere fumo provenire dall’interno: era probabilmente provocato dalla concentrazione di gas, dalla presenza di benzina e di molti materiali infiammabili. Le fiamme cominciarono a svilupparsi, un contenitore di propano esplose, quando l’incendio si spense l’edificio era completamente distrutto.Solo nove davidiani uscirono vivi dall’assedio, in 76 morirono, soffocati, bruciati vivi o per le esalazioni del fumo. Nel bunker sotto l’edificio principale furono però trovati venti cadaveri con segni di ferite letali da arma da fuoco o coltello: probabilmente per suicidi o esecuzioni consensuali. Fra questi c’era anche David Koresh, che aveva una ferita da arma da fuoco alla testa. Secondo alcune conclusioni processuali, inoltre, molti degli assediati avrebbero avuto tempo per sfuggire alle fiamme, se avessero voluto o gli fosse stato concesso.Le azioni legali delle famiglie delle vittime furono respinte dopo sette anni di processo: si stabilì che gli agenti avevano agito correttamente. Ma per una gran parte degli americani quell’episodio divenne l’esemplificazione del modo approssimativo e pieno di errori con cui agivano le agenzie federali. Per una parte più piccola e più estremista si trattò di un’ingerenza dello stato per limitare le libertà di una comunità di possedere armi e praticare una propria religione.Ciò che restava dell’edificio centrale dopo l’incendio (AP Photo/Ron Heflin)Attorno a Waco si svilupparono molte teorie complottiste e in risposta a quei fatti molti americani, di destra e armati, costituirono milizie paramilitari che hanno costituito un problema di difficile gestione per i decenni successivi. In una di queste milizie si formarono e radicalizzarono i due attentatori di Oklahoma City, che piazzarono le bombe che causarono 168 morti proprio nel secondo anniversario dell’incendio di Mount Carmel.Waco è comunque diventato un esempio di come  gestire crisi di questo genere e relazioni con culti religiosi o assimilabili: pochi anni più tardi l’assedio del , una setta cristiana anti-governativa, fu condotto con molta più prudenza e portò alla resa dopo 81 giorni, senza vittime.Inchieste giornalistiche e libri usciti in questi trent’anni hanno poi sottolineato come la maggior parte dei pochi sopravvissuti davidiani non abbiano mai rinnegato quelle credenze o il loro leader, a differenza di fedeli plagiati in altre sette, ma continuino a vedere quell’assedio e la tragica fine come l’evento decisivo preannunciato con chiarezza da Koresh.",
        "ranked": 24,
        "placed": "Abroad",
        "epoch": 1677757506.478387,
        "language": "IT",
        "source": "ilPost"
    },
    {
        "title": "Il ciclista italiano che ha ucciso il gatto di un ministro di San Marino",
        "date_raw": "February 28, 2023",
        "date": "2023-02-28",
        "url": "https://www.ilpost.it/mondo/",
        "news_url": "https://www.ilpost.it/2023/02/28/antonio-tiberi-ucciso-gatto-ministro-san-marino/",
        "subtitle": " Antonio Tiberi è stato condannato a 4.000 euro di multa ed è stato sospeso dalla sua squadra, la Trek-Segafredo\t",
        "content": "Antonio Tiberi, ciclista professionista italiano di 21 anni, è stato condannato dal tribunale di San Marino a pagare 4.000 euro di multa per aver ucciso un gatto. Dopo la condanna la Trek-Segafredo ha sospeso fino al 28 marzo Tiberi, che domani avrebbe dovuto partecipare al , che si disputa ogni anno in questo periodo in Liguria. Tiberi salterà anche altre gare: la Strade Bianche, la Tirreno-Adriatico, la Parigi-Nizza e la Milano-Sanremo. Secondo la   di essere addirittura licenziato dalla squadra.Non si può ammazzare un animale domestico e cavarsela con 4.000 euro di multa. Ho apprezzato che il ragazzo abbia ammesso il fatto, detto questo non abbiamo bisogno di dare la residenza a queste persone».",
        "ranked": 22,
        "placed": "Abroad",
        "epoch": 1677757506.4869108,
        "language": "IT",
        "source": "ilPost"
    },
    {
        "title": "Il grave incidente ferroviario in Grecia",
        "date_raw": "March 01, 2023",
        "date": "2023-03-01",
        "url": "https://www.ilpost.it/mondo/",
        "news_url": "https://www.ilpost.it/2023/03/01/incidente-treni-grecia/",
        "subtitle": " C'è stato uno scontro tra un treno merci e un treno passeggeri: 38 persone sono morte e almeno 85 sono state ferite\t",
        "content": "Nella notte tra martedì e mercoledì c’è stato un grave incidente ferroviario in Grecia: un treno merci si è scontrato con un treno passeggeri su cui viaggiavano 352 persone: di queste 38 sono morte e almeno 85 sono state ferite (25 sarebbero in gravi condizioni).Nello scontro tre carrozze del treno passeggeri sono deragliate e cadute giù dalla scarpata ferroviaria, e in una di queste si è sviluppato un incendio. L’incidente è avvenuto nei pressi della città di Tempes, nella regione della Tessaglia, nel centro del paese (circa 380 chilometri a nord di Atene). Il treno passeggeri era partito martedì sera alle 19:30 da Atene ed era diretto a Salonicco.I due treni stavano viaggiando sullo stesso binario al momento dello scontro, probabilmente per un errore umano: la polizia ha fatto sapere di aver arrestato il capostazione della stazione di Larissa, responsabile del tratto di ferrovia in cui è avvenuto l’incidente, ma non ha comunicato le accuse a suo carico. Ci sono ancora molte persone intrappolate tra i rottami e le lamiere dei due treni: sul posto sono al lavoro vigili del fuoco e soccorritori.Mercoledì diversi politici hanno visitato il luogo dell’incidente e l’ospedale in cui sono ricoverati i feriti. Tra questi il primo ministro Kyriakos Mitsotakis e il ministro dei Trasporti Kostas Karamanlis. Quest’ultimo ha commentato l’incidente dicendo che «le ferrovie greche sono in uno stato che non si addice al 21esimo secolo. In questi 3 anni e mezzo abbiamo fatto ogni sforzo per migliorare le cose, ma sfortunatamente questi sforzi non sono stati sufficienti per prevenire un simile incidente». Karamanlis ha quindi annunciato le sue dimissioni da ministro, spiegando di sentire il dovere di farlo «come un minimo segno di rispetto per la memoria delle persone che sono morte in modo così ingiusto».",
        "ranked": 17,
        "placed": "Abroad",
        "epoch": 1677757506.4938009,
        "language": "IT",
        "source": "ilPost"
    },
    {
        "title": "Lo spazio aereo su San Pietroburgo è stato chiuso per un’ora",
        "date_raw": "February 28, 2023",
        "date": "2023-02-28",
        "url": "https://www.ilpost.it/mondo/",
        "news_url": "https://www.ilpost.it/2023/02/28/spazio-aereo-san-pietroburgo-chiuso/",
        "subtitle": null,
        "content": "Martedì mattina è stato chiuso temporaneamente lo spazio aereo su San Pietroburgo, in Russia. La chiusura è durata circa un’ora, tra le 9 e le 10 di mattina italiane (due ore indietro rispetto a San Pietroburgo). Alcuni siti d’informazione russi avevano scritto che la causa sarebbe stato l’avvistamento di “un oggetto volante non identificato”. Successivamente, il ministero della Difesa russo ha fatto sapere che lo spazio aereo era stato chiuso perché era in corso un’esercitazione militare.All Commercial Aircraft that were inbound towards St. Petersburg have been diverted away reportedly due to “Unknown Objects” being spotted over the City; the Russian Air Force is said to have been scrambled to handle the Intrusion. — OSINTdefender (@sentdefender) ",
        "ranked": 25,
        "placed": "Abroad",
        "epoch": 1677757506.5108483,
        "language": "IT",
        "source": "ilPost"
    },
    {
        "title": "Bola Tinubu è stato dichiarato vincitore delle elezioni in Nigeria",
        "date_raw": "March 01, 2023",
        "date": "2023-03-01",
        "url": "https://www.ilpost.it/mondo/",
        "news_url": "https://www.ilpost.it/2023/03/01/bola-tinubu-dichiarato-vincitore-elezioni-nigeria-contestate/",
        "subtitle": " Ma il risultato è stato contestato dagli altri due candidati principali, che chiedono di ripetere il voto\t",
        "content": "Mercoledì mattina Bola Tinubu è stato dichiarato vincitore delle elezioni presidenziali in Nigeria, l’importante stato africano in cui sabato si era votato per eleggere il nuovo presidente e rinnovare il parlamento. La vittoria di Tinubu, anticipata nei giorni scorsi dai primi conteggi ufficiali, è contestata dai due principali partiti di opposizione del paese, secondo cui il sistema elettronico per la trasmissione dei risultati impiegato per la prima volta nelle elezioni di sabato è stato usato in maniera poco trasparente.Tinubu fa parte del partito di centro del presidente uscente Muhammadu Buhari, il Congresso di tutti i progressisti: i due candidati che stanno contestando il risultato delle elezioni sono Atiku Abubakar del Partito democratico del popolo, di centrodestra, e Peter Obi, del Partito laburista, di centrosinistra.Secondo i dati ufficiali Tinubu, che ha 70 anni, ha ottenuto il 36 per cento dei voti ( 8,8 milioni), contro il 29 e 25 per cento (7 e 6,1 milioni) ottenuti rispettivamente da Abubakar e Obi, 76 e 61 anni.Dei tre, Obi era il candidato che aveva attirato più attenzioni durante la campagna elettorale: è particolarmente popolare soprattutto tra i più giovani,  dell’elettorato della Nigeria, e rappresentava un certo grado di novità. Per tutta la sua storia democratica la politica nigeriana era stata infatti dominata dagli altri due partiti, quelli di Tinubu e Abubakar.La vittoria di Tinubu è stata dichiarata al termine di uno spoglio andato a rilento, proprio perché contestato. Tinubu è l’ex governatore dello stato di Lagos, quello dell’omonima città ed ex capitale del paese, in cui ha ottenuto la maggioranza dei voti proprio Obi.Tinubu è uno dei politici più ricchi del paese, spesso soprannominato “” per la sua influenza: nel tempo è stato accusato di aver assegnato appalti e contratti di lavoro in modo non trasparente a persone a lui vicine e leali, indipendentemente dalle loro capacità. Un’altra accusa che gli è stata rivolta è di aver spesso infoltito il pubblico dei propri comizi servendosi dei cosiddetti , o , ragazzi di strada dediti ad attività criminali, spesso  dai politici locali a vari fini.Tinubu ha basato la propria campagna elettorale sulla promessa di risolvere i molti problemi economici e sociali , e facendo leva sui  ottenuti come governatore dello stato di Lagos tra il 1999 e il 2007.Un altro dei motivi per cui la vittoria di Tinubu è contestata è la sua appartenenza religiosa: Tinubu è musulmano, come il suo predecessore Buhari. In Nigeria, paese dalle molte , c’è una specie di consuetudine non scritta che implica l’alternanza di presidenti provenienti dal nord, a maggioranza musulmana, e presidenti del sud, a prevalenza cristiana, di norma affiancati da candidati alla vicepresidenza di provenienza opposta.Ci si aspettava che venisse eletto un presidente cristiano e del sud del paese, come Obi. Tinubu viene dal sud ma è musulmano, e ha scelto come candidato vicepresidente Kashim Shettima, anche lui musulmano.I candidati dell’opposizione chiedono ora un nuovo voto. Hanno tre settimane di tempo per fare ricorso contro il risultato delle elezioni, che può essere annullato solo nel caso in cui si riesca a dimostrare che ci sono state irregolarità o errori nel conteggio dei voti. In Nigeria i ricorsi contro i risultati delle elezioni sono frequenti, ma finora non è mai successo che la Corte suprema nigeriana le annullasse.",
        "ranked": 16,
        "placed": "Abroad",
        "epoch": 1677757506.5196898,
        "language": "IT",
        "source": "ilPost"
    },
    {
        "title": "I dipendenti delle agenzie federali statunitensi hanno 30 giorni per rimuovere TikTok dai loro telefoni di lavoro",
        "date_raw": "February 28, 2023",
        "date": "2023-02-28",
        "url": "https://www.ilpost.it/mondo/",
        "news_url": "https://www.ilpost.it/2023/02/28/dipendenti-agenzie-federali-divieto-tiktok-30-giorni/",
        "subtitle": null,
        "content": " «un passo fondamentale per la gestione del rischio che l’app rappresenta per i dati sensibili del governo». Alcune agenzie, tra cui il dipartimento della Difesa, il dipartimento della Sicurezza interna e il dipartimento di Stato avevano già applicato restrizioni di questo tipo, e l’uso di TikTok è già proibito su tutti i telefoni forniti dalla Casa Bianca, ma entro un mese dovranno comportarsi allo stesso modo tutti i dipendenti del governo federale statunitense.L’annuncio della Casa Bianca definisce una data limite per l’applicazione di un provvedimento già esistente. A fine dicembre, infatti, il Congresso statunitense aveva approvato una legge che prevedeva la rimozione di TikTok da tutti i dispositivi utilizzati per lavoro dai 4 milioni di dipendenti del governo federale, con eccezioni limitate per le forze dell’ordine e per chi svolge ricerche nel settore della sicurezza informatica.La discussione sui rischi per la sicurezza posti dall’app, di proprietà dell’azienda cinese ByteDance, non riguarda solo gli Stati Uniti. Da oggi, infatti, il Canada  di rimuovere l’app di TikTok da tutti i dispositivi forniti dal governo e usati per lavoro. La decisione del governo canadese è arrivata dopo  della Commissione europea.",
        "ranked": 19,
        "placed": "Abroad",
        "epoch": 1677757506.527165,
        "language": "IT",
        "source": "ilPost"
    },
    {
        "title": "La contestata assoluzione di un uomo accusato di stupro in Svezia",
        "date_raw": "February 28, 2023",
        "date": "2023-02-28",
        "url": "https://www.ilpost.it/mondo/",
        "news_url": "https://www.ilpost.it/2023/02/28/sentenza-stupro-svezia-snippa/",
        "subtitle": " È stato processato per aver stuprato una bambina di 10 anni ma la sentenza si è concentrata sulla definizione di “snippa”, un eufemismo usato per i genitali femminili\t",
        "content": "La scorsa settimana, in Svezia, un uomo  in secondo grado dall’accusa di aver stuprato due volte una bambina di dieci anni a causa della definizione della parola “snippa”, un eufemismo con cui in lingua svedese  ai genitali femminili e che in italiano potrebbe essere tradotto con “patatina”. “Snippa” è il termine utilizzato dalla bambina per descrivere quanto ha subìto, ma la corte d’appello, nella sua sentenza di assoluzione, ha scritto che il dizionario svedese che ha consultato definisce la parola come “genitali esterni”: non è stato dunque possibile provare il reato contestato e cioè che durante l’abuso vi sia stata penetrazione. La sentenza sta facendo discutere molto e negli ultimi giorni sui social si è diffuso l’hashtag #JagVetVadEnSnippaÄr, “Io so che cos’è una snippa”.Gli abusi al centro della sentenza sono avvenuti nell’estate del 2021 in una città nel sud della Svezia. Secondo il racconto della vittima, l’uomo aveva «infilato la mano dentro i suoi pantaloncini e le sue mutandine» e poi aveva «messo la mano sulla sua “snippa” e aveva introdotto un dito». Dopodiché l’uomo aveva portato la bambina in un’altra stanza e aveva ripetuto la violenza. In primo grado, nel settembre del 2022, l’uomo era stato condannato per aver stuprato due volte la minore. Aveva presentato ricorso e il 23 febbraio la corte d’appello di Göteborg lo ha assolto.Il giornalista del quotidiano  che ha dato inizio alla discussione pubblica sul caso, Oisín Cantwell,  che nella sentenza di appello la corte non ha messo in discussione il racconto della bambina. Ma per stabilire se l’unico reato contestato potesse essere dimostrato, cioè lo stupro, si è chiesto quale fosse l’esatto significato della parola “snippa” usata dalla bambina durante la sua testimonianza al pubblico ministero. E in assenza di informazioni più precise da parte della bambina stessa sul significato della parola o sulla sua percezione del significato della parola, ha deciso di ricorrere alla definizione data dal dizionario svedese. Così è arrivato alla conclusione che si trattasse di «un’espressione familiare per indicare i genitali esterni di una donna».“Snippa”, per la corte di appello, non poteva dunque essere intesa come sinonimo di “vagina” e cioè come “il canale che mette in comunicazione la vulva con l’utero”. Non essendoci stata penetrazione, non c’è stata a loro parere nemmeno la configurazione del reato così come era stato contestato dal pubblico ministero. E il fatto che la bambina avesse affermato durante diversi colloqui che il dito «era entrato», ha scritto Oisín Cantwell, è un fatto che è stato completamente ignorato.Dopo la sentenza, la madre della bambina ha inviato una  al quotidiano  dicendo che «dopotutto, il verdetto afferma che l’uomo è colpevole e che ha agito con intenzionalità. Poi la sentenza cambia e parla di cosa significhi la parola “snippa”. Inoltre, analizza fino a che punto l’uomo fosse entrato dentro di lei con il dito. È assolutamente folle. Come può accadere? Per me, per mia figlia e per la nostra famiglia, tutto questo è incredibilmente offensivo».La sentenza di appello ha causato molte proteste e discussioni in Svezia, anche tra avvocati ed esperti legali che, in gran parte, hanno espresso indignazione verso la decisione della corte. L’avvocata della bambina, Agneta Carlquist, ha spiegato che c’è stata molta attenzione e cura nel raccogliere la testimonianza esatta e precisa di cosa la bambina aveva subìto, ma che «i bravi ragazzi della corte d’appello» evidentemente non hanno compreso una parola che tutti usano, «anche all’asilo».Molti giornalisti e giornaliste hanno scritto in modo polemico che effettivamente i bambini di dieci anni non hanno avuto il tempo di fare un dottorato sull’origine e il significato storico e linguistico delle parole e che se la corte avesse consultato il dizionario dell’Accademia della lingua svedese invece che il dizionario svedese forse il verdetto sarebbe stato diverso. L’Accademia  “snippa” semplicemente come “genitali femminili”, senza specificare se esterni o interni.La giornalista Linda Jerneck, su   se per i tribunali del paese i bambini e le bambine che hanno subito degli abusi sessuali debbano forse esprimersi con un linguaggio medico per essere creduti: «Non sorprende che i bambini non distinguano tra i genitali esterni e interni, ma che usino un’unica parola per tutto. In realtà, lo fanno anche molti adulti. Se una donna adulta avesse detto che le era stato infilato un dito nella figa, il tribunale avrebbe sentito lo stesso bisogno di chiedersi se si trattava davvero del “canale che collega i genitali esterni all’utero”? E se una persona avesse parlato di qualcosa che gli era stato ficcato nel culo, sarebbe stato ignorato per non aver usato il termine “anale”?». Forse, commenta Jerneck, «l’anatomia del corpo della bambina è particolarmente misteriosa per dei signori così anziani».Parte della discussione, in Svezia, sta  in effetti l’età, il sesso e l’inadeguatezza nel giudicare la violenza di genere della maggioranza dei giudici che componevano la corte: quattro di loro sono uomini e, in media, hanno poco più di 66 anni: «Questa è l’età media dei quattro giudici maschi che hanno avuto difficoltà a capire cosa sia una “snippa”», scrive Cantwell. La quinta giudice che componeva la corte era una donna trentenne, ed è stata l’unica che ha ritenuto inequivocabili le parole della bambina e che ha creduto fosse effettivamente vittima di uno stupro. Questa giudice ha dichiarato che sebbene la bambina non avesse spiegato con maggiore precisione il significato che aveva per lei la parola “snippa”, ha comunque riportato che il dito dell’uomo l’aveva penetrata.Åke Thimfors, uno dei giudici della corte che ha assolto l’uomo, ha spiegato invece che è fondamentale, nell’emettere un giudizio, l’onere di provare i fatti che costituiscono il fondamento del reato contestato e che tali prove devono essere stabilite oltre ogni ragionevole dubbio. L’accusa del pubblico ministero riguardava un unico e preciso reato, non altre tipologie di reati sessuali. E il reato contestato non è stato secondo lui sufficientemente dimostrato: «Non è stato possibile per noi fare ulteriori domande alla bambina su ciò che ha vissuto», ha detto, spiegando anche che il pubblico ministero avrebbe dovuto presentare ulteriori prove per poter arrivare a una condanna.Cantwell conclude il suo articolo dicendo che forse «si sarebbe potuto fare un lavoro migliore», che forse la parola “snippa” «avrebbe dovuto essere spiegata durante il processo» e che forse si sarebbero dovuti contestare anche dei reati alternativi rispetto all’unico presentato, come ad esempio quello di molestie sessuali: «Ma in realtà è anche compito del presidente del tribunale chiedere chiarimenti se sorgono ambiguità». Il pubblico ministero dovrà ora decidere se impugnare la sentenza e portarla alla Corte Suprema.",
        "ranked": 23,
        "placed": "Abroad",
        "epoch": 1677757506.5350602,
        "language": "IT",
        "source": "ilPost"
    },
    {
        "title": "Un drone militare è caduto vicino a una città a sud di Mosca",
        "date_raw": "February 28, 2023",
        "date": "2023-02-28",
        "url": "https://www.ilpost.it/mondo/",
        "news_url": "https://www.ilpost.it/2023/02/28/mosca-kolomna-drone/",
        "subtitle": " Non è certo fosse ucraino, ma nel caso sarebbe l'attacco più vicino alla capitale russa compiuto dall'Ucraina dall'inizio della guerra\t",
        "content": "Martedì mattina un drone militare è caduto vicino alla città di Kolomna, circa 100 chilometri a sud di Mosca. Il drone si è schiantato in una zona disabitata, senza causare danni. Il governatore della regione, Andrei Vorobyov, ha detto che il drone aveva l’obiettivo di colpire un’infrastruttura civile, ma non ha specificato da chi sarebbe stato mandato.Da alcune immagini del drone schiantato pubblicate sui social network sembra si tratti di un drone di fabbricazione ucraina (modello UJ-22 Airborne): al momento non ci sono però conferme né dalla Russia né dall’Ucraina.Se fosse effettivamente così, sarebbe l’attacco più vicino a Mosca compiuto dall’Ucraina dall’inizio della guerra. Sembra che l’obiettivo del drone fosse una stazione di pompaggio del gas naturale di Gazprom, la società energetica statale russa. Vorobyov ha detto che sul fatto è in corso un’indagine dell’FSB, il servizio di intelligence interna della Russia.Near ,  region, central , UJ-22 Airborne, an allegedly -launched combat UAV with a max 30kg explosive payload, reportedly crashed close to a Gazprom natural gas pumping station.No damage or casualties were reported.1/2— Alex Kokcharov (@AlexKokcharov) Martedì mattina inoltre il ministero della Difesa russo ha detto che nella notte due droni sono stati abbattuti nella regione di Krasnodar e della Repubblica di Adighezia, sul Mar Nero, nella parte meridionale del paese: in questo caso la Russia sostiene esplicitamente che si trattasse di droni ucraini. Nella notte tra lunedì e martedì a Krasnodar c’è stato un incendio a un deposito di petrolio, ma non è chiaro se sia da attribuire o meno a un attacco con droni. ",
        "ranked": 20,
        "placed": "Abroad",
        "epoch": 1677757506.5415998,
        "language": "IT",
        "source": "ilPost"
    },
    {
        "title": "Perché in Asia si usano ancora le mascherine",
        "date_raw": "February 28, 2023",
        "date": "2023-02-28",
        "url": "https://www.ilpost.it/mondo/",
        "news_url": "https://www.ilpost.it/2023/02/28/asia-giappone-corea-del-sud-mascherine/",
        "subtitle": " Anche se non sono più obbligatorie, soprattutto per motivi culturali ma anche per ragioni pratiche\t",
        "content": "Dal primo marzo a Hong Kong  l’obbligo di indossare le mascherine per il coronavirus dopo più di due anni e mezzo, sia nei luoghi chiusi che all’aperto. Di recente anche la Corea del Sud e Taiwan avevano eliminato l’obbligo di indossarle, tranne che nelle strutture sanitarie e sui mezzi pubblici, mentre in Giappone l’utilizzo è  solo al chiuso e quando non è possibile rispettare il distanziamento fisico.L’uso delle mascherine è stato uno dei principali accorgimenti per contenere la diffusione del coronavirus durante le fasi più critiche della pandemia, e in generale nei paesi asiatici le misure relative al loro utilizzo sono state allentate molto tempo dopo rispetto alla gran parte di quelli occidentali. Anche se in paesi come Corea del Sud o Giappone mettere le mascherine all’aperto non è più necessario, molte persone continuano a indossarle lo stesso ed è probabile che continueranno a farlo almeno per un po’: dipende in parte da motivi culturali, ma anche da ragioni pratiche.Uno dei motivi principali per cui in Asia si utilizzano ancora le mascherine è che in molti paesi era molto comune farlo già da prima della pandemia. Nella gran parte dei paesi asiatici è consuetudine utilizzare una mascherina quando si è malati per proteggere le altre persone, e quindi durante l’epidemia l’abitudine di indossarla si è diffusa molto rapidamente e senza particolare scetticismo.In Giappone, per esempio, l’abitudine di mettere le mascherine cominciò ai tempi dell’, che si diffuse in tutto il mondo dal gennaio del 1918 e in circa due anni provocò tra i 50 e i 100 milioni di morti, su una popolazione globale di 2 miliardi di persone. I giapponesi indossarono mascherine per proteggersi dal fumo e dalla polvere provocati dalla distruzione del  del 1923, e poi durante una seconda epidemia di influenza nel 1934, per evitare di contagiare altre persone. Andò così in tempi più recenti con la  e la , due malattie che crearono rispettivamente grosse crisi sanitarie in Cina e in Corea del Sud tra il 2002 e il 2003 e nel 2015.Con la pandemia da coronavirus mettere la mascherina in Giappone è diventata in automatico un’abitudine, anche se il governo non ha mai imposto un obbligo, ma lo ha solo raccomandato: e in quanto abitudine molto diffusa adesso è difficile da sradicare. Come ha detto al  un’insegnante di danza di Yokohama, la seconda città più grande del paese, per le sue studentesse indossarla ormai è «», così continuano a farlo anche se la scuola di danza non lo richiede. Un’altra delle ragioni per cui alcune persone continuano a indossare la mascherina è che avendocela non sentono l’obbligo di doversi truccare o di dover sorridere in certe situazioni. Sangmin Kim, esperto di studi culturali del centro di ricerca CATS Lab di Seul, ha spiegato che per molte persone sudcoreane indossare la mascherina significa avere meno pressione sociale addosso riguardo alla cura della loro immagine. Kim, citato sempre dal , dice che alcune si sentono più a loro agio con la faccia coperta, e al contrario tendono a sentirsi a disagio nel doverla mostrare.È quella sensazione di imbarazzo che in Giappone viene descritta con l’espressione “”, letteralmente “mutande per la faccia”: visto che indossare la mascherina è ormai la norma, non avercela corrisponde un po’ al disagio di uscire senza biancheria intima.C’è poi un’altra componente, quella del giudizio altrui. In paesi in cui è tenuto in grande considerazione, come il Giappone, essere gli unici senza mascherina in un contesto in cui tutti ce l’hanno è una sensazione molto spiacevole e che la maggior parte delle persone preferisce evitare. Per il momento, insomma, quasi nessuno ha voglia di essere “quello senza mascherina”. Un po’ come successo in Italia negli ultimi anni, poi, in Giappone molte persone non sanno se sia obbligatoria o meno, ed essendo abituati nel dubbio la indossano.In generale, indossare la mascherina in Asia è visto come un segno di rispetto e premura nei confronti della salute delle altre persone. È considerato una specie di gesto civico, soprattutto negli spazi molto affollati, anche perché non si può mai sapere se una persona a cui si passa accanto ha il sistema immunitario debole o vive con persone particolarmente vulnerabili. Kim per esempio dice che sta continuando a indossarla per trasmettere l’idea che è «una persona che non vuole danneggiare gli altri», una cosa a cui i sudcoreani danno molta importanza, spiega.In un articolo pubblicato nel 2020 sul sito , la scrittrice Cynthia Kim Beglin, esperta di culture asiatiche,  che sia in Giappone sia in Thailandia, Malesia o Corea del Sud ci si aspetta che le persone influenzate la indossino, e non farlo è considerato estremamente egoista. Metterla in caso di influenza o raffreddore spesso è un’abitudine anche nelle comunità di queste nazioni all’estero, ha notato Kim Beglin. In vari paesi asiatici molte persone indossano le mascherine anche per proteggersi dall’inquinamento, per cercare di limitare i fastidi, gli starnuti e la tosse: succede per esempio in Cina, uno dei pochi paesi dove le autorità stabiliscono di usarle ancora, anche all’aperto. In Corea del Sud l’abitudine di indossare la mascherina contro l’inquinamento si è radicata soprattutto negli ultimi quindici anni, racconta sempre Kim, cioè da quando il tema delle polveri sottili, del  e in generale delle sostanze inquinanti ha cominciato a essere sempre più attuale. Dato che in Corea del Sud le mascherine erano già molto usate per questi motivi, con la pandemia da coronavirus le aziende sudcoreane erano già pronte per la produzione di massa.",
        "ranked": 21,
        "placed": "Abroad",
        "epoch": 1677757506.5573444,
        "language": "IT",
        "source": "ilPost"
    },
    {
        "title": "19 jet militari cinesi hanno sorvolato lo spazio aereo di Taiwan, ha fatto sapere il governo",
        "date_raw": "March 01, 2023",
        "date": "2023-03-01",
        "url": "https://www.ilpost.it/mondo/",
        "news_url": "https://www.ilpost.it/2023/03/01/taiwan-jet-militari-cinesi-spazio-aereo/",
        "subtitle": null,
        "content": "Mercoledì il ministero della Difesa di Taiwan ha detto che nel giro di 24 ore 19 jet militari cinesi  nella . Taiwan è di fatto uno stato indipendente ma la Cina lo rivendica come un proprio territorio: negli ultimi tre anni le tensioni con la Cina sono aumentate sia a causa delle   militari cinesi attorno all’isola, sia perché Taiwan è appoggiata dagli Stati Uniti, cosa che ha contribuito a far crescere le tensioni diplomatiche tra le due potenze.Taiwan ha risposto allertando le proprie forze e inviando aerei da combattimento, come accade di solito in questi casi. ",
        "ranked": 12,
        "placed": "Abroad",
        "epoch": 1677757506.5675426,
        "language": "IT",
        "source": "ilPost"
    },
    {
        "title": "Vanessa Bryant, vedova di Kobe Bryant, ha raggiunto un accordo da 29 milioni di dollari con la contea di Los Angeles per le foto scattate ai resti del marito",
        "date_raw": "March 01, 2023",
        "date": "2023-03-01",
        "url": "https://www.ilpost.it/mondo/",
        "news_url": "https://www.ilpost.it/2023/03/01/vanessa-bryant-kobe-bryant-accordo-contea-los-angeles/",
        "subtitle": null,
        "content": "La vedova del cestista Kobe Bryant, Vanessa Bryant, ha raggiunto un  da 28,85 milioni di dollari (27 milioni di euro) con la contea di Los Angeles, come risarcimento per le foto scattate dalle forze dell’ordine e dai vigili del fuoco sul luogo dell’incidente in cui morì il marito. Bryant, conosciuta anche come Vanessa Laine, aveva fatto causa al dipartimento dello sceriffo e a quello dei vigili del fuoco della contea di Los Angeles nel settembre del 2020: l’accordo risolve la causa e include un risarcimento di 15 milioni di dollari che era già stato stabilito lo scorso agosto in suo favore. Preclude eventuali richieste di risarcimento future sia da parte di Bryant che delle sue tre figlie: Natalia, Bianka e Capri Bryant, rispettivamente di 20, 6 e 3 anni.Kobe Bryant, cinque volte campione NBA con i Los Angeles Lakers,  a 41 anni assieme alla figlia tredicenne Gianna e ad altre sette persone in un incidente di elicottero il 26 gennaio del 2020. Alcuni mesi dopo sua moglie fece causa alla contea sostenendo che le foto violassero il diritto costituzionale alla privacy. Ritraevano da vicino i resti di Bryant, della figlia e delle altre persone morte, e non erano circolate in pubblico, ma solo internamente tra gli agenti. Vanessa Bryant tuttavia ha sempre detto di essere turbata dall’idea che le foto venissero rese pubbliche.L’accordo è stato raggiunto dopo che nell’agosto del 2022 un tribunale federale aveva giudicato il dipartimento dello sceriffo e dei vigili del fuoco  di aver violato i diritti costituzionali di Vanessa Bryant, condannando la contea di Los Angeles a risarcirla con 15 milioni di dollari. La contea risarcirà con 15 milioni di dollari anche Chris Chester, la cui moglie e figlia erano tra le persone morte nell’incidente; pagherà a Chester altri 4,95 milioni di dollari per evitare future dispute (complessivamente circa 19 milioni di euro). ",
        "ranked": 13,
        "placed": "Abroad",
        "epoch": 1677757506.5761397,
        "language": "IT",
        "source": "ilPost"
    },
    {
        "title": "La Finlandia ha cominciato a costruire una barriera al confine con la Russia",
        "date_raw": "March 01, 2023",
        "date": "2023-03-01",
        "url": "https://www.ilpost.it/mondo/",
        "news_url": "https://www.ilpost.it/2023/03/01/finlandia-barriera-russia-confine/",
        "subtitle": " Per proteggere il proprio territorio da un aumento dell'immigrazione illegale, e per timori legati alla guerra in Ucraina\t",
        "content": "A Imatra, nel sud-est della Finlandia, sono cominciati i lavori per la costruzione di una barriera al confine con la Russia: è un progetto  lo scorso autunno dalla prima ministra Sanna Marin e ha l’obiettivo di rafforzare la sicurezza nazionale in vista di un possibile aumento su larga scala della migrazione illegale dalla Russia, un timore legato all’invasione russa dell’Ucraina.Il confine tra la parte orientale della Finlandia e la Russia è lungo circa 1.340 chilometri e al momento è protetto perlopiù da recinzioni di legno non particolarmente imponenti, costruite allo scopo principale di impedire al bestiame di pascolare nel paese sbagliato. La Polizia di frontiera finlandese ha spiegato che invece la nuova barriera sarà , alta 3 metri e avrà del filo spinato in cima. Sarà costruita nelle aree a maggior rischio di migrazione su larga scala dalla Russia, cioè appunto nel sud-est della Finlandia, dove già si concentra gran parte dei movimenti terrestri tra i due paesi.Martedì a Imatra sono iniziati i lavori per abbattere una porzione di foresta in cui passerà la barriera e a breve dovrebbero cominciare la costruzione di una strada e l’installazione della barriera stessa, che in alcuni tratti sarà dotata di telecamere notturne di videosorveglianza, luci e altoparlanti. La Polizia di frontiera ha spiegato che una prima sezione, lunga 3 chilometri, dovrebbe essere pronta entro giugno.La questione della protezione del confine orientale della Finlandia aveva assunto maggiore urgenza dopo l’invasione russa dell’Ucraina, in particolare con il flusso di cittadini russi che volevano rifugiarsi nel paese per sfuggire dalla  bellica convocata dal presidente russo Vladimir Putin lo scorso settembre. Il governo finlandese però è anche preoccupato che la Russia possa decidere di spingere verso il suo territorio migliaia di migranti e richiedenti asilo per mettere il paese in difficoltà, come era accaduto nel 2021 in  con i profughi mediorientali arrivati in Bielorussia.Nel frattempo, stanno continuando le procedure per l’adesione alla NATO della Finlandia, che aveva  per entrare nell’alleanza lo scorso maggio in risposta alle minacce provenienti dalla Russia dopo l’invasione. A luglio i paesi membri della NATO avevano  i protocolli per l’adesione sia della Finlandia che della Svezia: ci si attende che mercoledì il parlamento finlandese voti un provvedimento per accelerare le procedure per l’ingresso, ma manca ancora l’assenso di Ungheria e Turchia. ",
        "ranked": 15,
        "placed": "Abroad",
        "epoch": 1677757506.5839467,
        "language": "IT",
        "source": "ilPost"
    },
    {
        "title": "I monaci che producono il liquore Chartreuse hanno deciso di prendersela con calma",
        "date_raw": "March 01, 2023",
        "date": "2023-03-01",
        "url": "https://www.ilpost.it/mondo/",
        "news_url": "https://www.ilpost.it/2023/03/01/monaci-chartreuse-liquore/",
        "subtitle": " Vogliono «dedicare il proprio tempo al silenzio e alla preghiera», e in effetti procurarselo è diventato più difficile\t",
        "content": "A metà gennaio l’azienda che distribuisce la Chartreuse, liquore francese prodotto dai monaci certosini nel sud della Francia a partire da una complessa ricetta risalente al 1605, ha inviato una lettera ai propri distributori. Informava che i monaci avevano deciso di non aumentare la produzione del liquore – che è usato in alcuni cocktail piuttosto popolari tra gli appassionati, come il Last Word, e bevuto anche liscio – nonostante la forte richiesta a livello internazionale «per concentrarsi sul proprio obiettivo principale: proteggere la propria vita monastica e dedicare il proprio tempo al silenzio e alla preghiera».I certosini sono uno degli ordini più rigorosi della Chiesa cattolica, piccoli gruppi di uomini che scelgono una silenziosa vita da eremiti: il primo istituto di certosini venne fondato nel 1084 dal santo cattolico San Bruno nella regione francese dell’Isère, e si chiama Monastero della Grande Chartreuse. La ricetta di quello che sarebbe diventato il liquore Chartreuse arrivò loro nel 1605 da un maresciallo d’artiglieria del re francese Enrico IV, François Hannibal d’Estrées, che lo presentò ai monaci dicendo di aver creato un “elisir di lunga vita”. La ricetta originale – che include 130 erbe, piante, fiori e altri ingredienti sconosciuti – venne migliorata dai monaci nel corso del diciassettesimo secolo e messa in vendita a partire dal 1764, con il nome di “Élixir végétal de la Grande-Chartreuse”.Le ricette delle due versioni principali che si trovano in commercio oggi, la Certosa Verde (che è più delicata e ha un colore talmente riconoscibile da dare il nome a una tonalità, il “verde certosa”) e la Certosa Gialla (più dolce), vennero sviluppate nel 1840 circa.Dato che è creato con decine di ingredienti naturali diversi – tra cui genziana, genepì, finocchio, verbena odorosa, anice stellato, angelica e cumino – il gusto della Chartreuse cambia con il passare del tempo, e alcune bottiglie particolarmente vecchie sono molto costose. Il suo gusto è unico, ma somiglia vagamente a quello di liquori italiani come lo Strega o il Galliano.La ricetta è sopravvissuta a molte vicissitudini storiche che portarono più volte l’ordine monastico a essere esiliato dalla Francia o a dover scappare dal monastero per via di guerre, sgomberi e disastri naturali. Oggi i liquori vengono prodotti utilizzando la miscela d’erbe preparata dai pochi monaci della Grande Chartreuse che sono a conoscenza della ricetta segreta, mentre l’imbottigliamento, il confezionamento, la commercializzazione e il lavoro della distilleria sono gestiti dall’azienda Chartreuse Diffusion, creata nel 1970.Negli ultimi decenni la Chartreuse è diventata un ingrediente diffuso per cocktail con componenti agrodolci o erbacee. Il più famoso è il Last Word, che si ottiene miscelando in parti uguali gin, succo di lime, liquore al maraschino e Chartreuse. Questo liquore francese gode anche di una certa notorietà nella cultura pop: il cantante Bruce Springsteen nella sua biografia scrive di amarlo, la scrittrice Amélie Nothomb lo fa bere ai personaggi dei suoi romanzi, sia Frank Zappa che Tom Waits l’hanno citato in alcune canzoni. Nelle stazioni sciistiche francesi viene spesso servito insieme alla cioccolata calda, a formare una bevanda che chiamano Verte Chaud, “verde caldo”.Era un po’ di tempo che i siti specializzati che si occupano del mercato dei cocktail e dei liquori facevano notare che, soprattutto negli Stati Uniti, la Chartreuse (che in Italia è nota anche come Certosa) è diventata molto più difficile da trovare del solito, e   anche di aver dovuto modificare le proprie ricette perché trovare questo ingrediente è diventato troppo complesso. Grossi rivenditori statunitensi come Total Wine da mesi informano i propri clienti che «questo prodotto non può essere aggiunto al carrello, perché è esaurito».La lettera di gennaio offre finalmente una spiegazione a questa carenza. , l’azienda che distribuisce la Chartreuse a livello globale dice che «i monaci non vogliono più produrre il liquore su una scala superiore a quella necessaria a sostenere economicamente il proprio ordine. Creare milioni di casse di Chartreuse non ha alcun senso nel contesto ambientale in cui ci troviamo oggi, e avrebbe un impatto negativo sul pianeta nel brevissimo termine». L’azienda ha detto che continuerà a distribuire il prodotto prima di tutto nel mercato interno – quindi in Francia – e a mantenere «una presenza utile» nei suoi mercati più strategici: America settentrionale, Europa, Asia e Oceania.",
        "ranked": 11,
        "placed": "Abroad",
        "epoch": 1677757506.6101403,
        "language": "IT",
        "source": "ilPost"
    },
    {
        "title": "La Danimarca ha abolito una festa pubblica per aumentare le spese militari",
        "date_raw": "March 01, 2023",
        "date": "2023-03-01",
        "url": "https://www.ilpost.it/mondo/",
        "news_url": "https://www.ilpost.it/2023/03/01/store-bededag-festa-danimarca-abolita/",
        "subtitle": " Lo “Store bededag”, una festività luterana che risale al 17º secolo: ci sono state grosse proteste dell'opposizione, sia di destra sia di sinistra\t",
        "content": "Martedì il parlamento danese ha approvato una proposta di legge del governo che prevede l’abolizione di una festività pubblica, con l’obiettivo di ricavare centinaia di milioni di euro da destinare alle spese militari.La proposta del governo, guidato dalla socialdemocratica Mette Frederiksen e sostenuto anche dai Liberali di centrodestra e dai Moderati di centro, era stata avanzata nei mesi scorsi e aveva causato grosse proteste tra le opposizioni.La festa che verrà abolita si chiama “Store bededag“ (che vuol dire “Giorno della grande preghiera”) ed esiste dal 17esimo secolo: è una festa cristiana che si celebra ogni anno il quarto venerdì dopo Pasqua. Viene celebrata dalle persone di fede luterana, che sono più del 70 per cento in Danimarca (per la costituzione danese la confessione evangelico-luterana è religione di Stato).Frederiksen aveva annunciato l’intenzione del governo di abolire la festa a dicembre: secondo la prima ministra, una festa pubblica in meno permetterebbe di far guadagnare allo Stato circa 400 milioni di euro all’anno.Questi soldi verrebbero investiti per aumentare il bilancio della difesa, con l’obiettivo di soddisfare le richieste fatte della NATO a tutti i paesi membri dell’alleanza di destinare il 2 per cento del PIL alle spese militari. Attualmente la Danimarca destina circa l’1,4 per cento del PIL alla difesa, e il governo si era inizialmente prefissato di raggiungere il 2 per cento entro il 2033, obiettivo ora anticipato al 2030. Secondo Frederiksen la decisione di accelerare i tempi è stata dovuta anche alla guerra in Ucraina che ha reso urgente un maggiore investimento nella difesa. Ha anche sostenuto che un giorno di festa in meno non sarebbe un gran problema per i danesi, che hanno già altre 10 festività pubbliche durante l’anno.La decisione del governo ha però scontentato molte persone: innanzitutto i vescovi della Chiesa luterana danese, e poi i partiti di opposizione, sia di destra che di sinistra. Per i partiti di destra, l’abolizione della festa è una minaccia ai valori cristiani e alle tradizioni della Danimarca, mentre quelli di sinistra hanno criticato soprattutto il fatto che il governo ha di fatto imposto un giorno di lavoro in più all’anno senza avviare un vero dialogo con i sindacati. Alla fine la proposta è stata approvata con 95 voti favorevoli e 68 contrari.",
        "ranked": 10,
        "placed": "Abroad",
        "epoch": 1677757506.6168902,
        "language": "IT",
        "source": "ilPost"
    },
    {
        "title": "Il parlamento della Finlandia ha approvato l’adesione del paese alla NATO",
        "date_raw": "March 01, 2023",
        "date": "2023-03-01",
        "url": "https://www.ilpost.it/mondo/",
        "news_url": "https://www.ilpost.it/2023/03/01/finlandia-nato-parlamento/",
        "subtitle": null,
        "content": "Mercoledì il parlamento della Finlandia ha approvato a larga maggioranza l’adesione del paese alla NATO, l’alleanza militare che comprende una parte dei paesi occidentali e in cui la Finlandia aveva scelto  di non entrare.Il governo finlandese aveva però cambiato idea lo scorso anno in seguito alle minacce provenienti dalla Russia dopo l’invasione dell’Ucraina, e a luglio era stata formalmente invitata a entrare nell’alleanza, insieme alla Svezia. L’approvazione del parlamento – con 184 voti favorevoli, 7 contrari e un astenuto – era l’ultimo passaggio necessario da parte finlandese, ma perché la Finlandia diventi ufficialmente un paese membro della NATO l’adesione deve essere ratificata dai parlamenti degli altri paesi dell’alleanza: al momento manca solo l’approvazione dei parlamentari di Ungheria e Turchia. ",
        "ranked": 9,
        "placed": "Abroad",
        "epoch": 1677757506.624925,
        "language": "IT",
        "source": "ilPost"
    },
    {
        "title": "L’FBI ritiene che la pandemia sia stata causata «da un incidente in un laboratorio cinese»",
        "date_raw": "March 01, 2023",
        "date": "2023-03-01",
        "url": "https://www.ilpost.it/mondo/",
        "news_url": "https://www.ilpost.it/2023/03/01/fbi-pandemia-causata-incidente-laboratorio-cina/",
        "subtitle": " Lo ha detto il direttore Christopher Wray, ma non tutte le agenzie americane sono arrivate alla stessa conclusione\t",
        "content": "Il direttore dell’FBI Christopher Wray nella serata di martedì ha per la prima volta dichiarato pubblicamente che l’agenzia investigativa della polizia federale statunitense ritiene che l’origine più probabile della diffusione del coronavirus sia un incidente «in un laboratorio controllato dal governo cinese». È una posizione in parte nota, perché  quando erano stati desecretati alcuni documenti dell’intelligence americana. Ora però il direttore dell’FBI lo ha detto pubblicamente:L’FBI da ormai qualche tempo ha concluso che l’origine più probabile della pandemia sia stato un possibile incidente di laboratorioWray ha anche aggiunto che la Cina ha fatto «tutto ciò che poteva per ostacolare e rendere complessa» la ricerca della verità. Le dichiarazioni di Wray arrivano poco dopo un appello dell’ambasciatore americano in Cina che aveva chiesto che il governo di Pechino «sia più onesto» sulle origini del coronavirus.L’origine della pandemia da coronavirus  e secondo gli esperti comprenderla meglio potrebbe offrire nuove risorse per fare prevenzione, in modo da evitare che si ripeta in futuro la rapida diffusione di una nuova malattia, che causi milioni di morti (COVID-19 ne ha comportati finora circa 7 milioni solo considerando i dati ufficiali). La Cina ha sempre respinto con forza l’ipotesi di un incidente di laboratorio, citando anche  che l’ha definita «molto improbabile».Le dichiarazioni di  arrivano due giorni dopo . Altre agenzie di intelligence degli Stati Uniti continuano invece ad avere ipotesi divergenti sull’origine del coronavirus e ritengono che le valutazioni del dipartimento dell’Energia siano deboli e che ci si sia arrivati con «poca convinzione».Lunedì il portavoce del Consiglio per la sicurezza nazionale della presidenza degli Stati Uniti John Kirby ha detto che non esistono conclusioni condivise sulle origini del virus: «Non siamo ancora a questo punto. Se ci fossero informazioni che meritano di essere condivise con il Congresso e il popolo americano lo avremmo fatto».",
        "ranked": 14,
        "placed": "Abroad",
        "epoch": 1677757506.6499045,
        "language": "IT",
        "source": "ilPost"
    },
    {
        "title": "Il Wall Street Journal dice che il milionario cinese scomparso da una settimana è in carcere per un’accusa di corruzione",
        "date_raw": "March 01, 2023",
        "date": "2023-03-01",
        "url": "https://www.ilpost.it/mondo/",
        "news_url": "https://www.ilpost.it/2023/03/01/scomparsa-bao-fan/",
        "subtitle": null,
        "content": "Il giornale statunitense   che Bao Fan, il fondatore e amministratore delegato della banca d’investimento cinese China Renaissance , è stato arrestato dalle autorità cinesi nel contesto di un’indagine sulla corruzione di un ex dirigente della banca.Bao è una figura molto nota del mondo della finanza cinese, con importanti relazioni con alcune delle più grandi aziende tecnologiche del paese, come Alibaba e Tencent. La banca d’investimento aveva annunciato la sua scomparsa il 16 febbraio. Domenica ha invece dichiarato di aver scoperto che Bao starebbe aiutando le autorità cinesi con un’indagine, senza fornire maggiori dettagli.Secondo il , che cita «fonti informate sulla questione», Bao sarebbe invece stato arrestato in relazione a un caso che coinvolge Cong Lin, l’ex presidente di China Renaissance e presidente della filiale di Hong Kong, che è a sua volta detenuto dalle autorità cinesi. Bao è tenuto invece sotto una speciale forma di detenzione nota come  in base a cui una persona può essere detenuta per un massimo di sei mesi senza avere accesso a un avvocato. Non si sa ancora se l’intenzione sia quella di arrestarlo o accusarlo formalmente di qualcosa.",
        "ranked": 8,
        "placed": "Abroad",
        "epoch": 1677757506.6652863,
        "language": "IT",
        "source": "ilPost"
    },
    {
        "title": "L’offensiva russa nell’est dell’Ucraina avanza molto lentamente",
        "date_raw": "March 02, 2023",
        "date": "2023-03-02",
        "url": "https://www.ilpost.it/mondo/",
        "news_url": "https://www.ilpost.it/2023/03/02/offensiva-russa-come-sta-andando/",
        "subtitle": " E senza grossi successi, fatta eccezione per Bakhmut, che potrebbe essere la prima vittoria russa in molti mesi \t",
        "content": "Da circa un mese è iniziata in Ucraina l’ultima grossa offensiva russa, concentrata soprattutto nella parte orientale del paese – l’unica di cui la Russia ha preso parzialmente il controllo – e messa in atto dopo la  di centinaia di migliaia di nuovi soldati. Molti analisti si aspettavano un’ampia ed estesa operazione volta a conquistare ampie porzioni di territorio e a cambiare la situazione sul campo in senso più favorevole alla Russia.Nei fatti le cose stanno procedendo molto diversamente, senza significativi avanzamenti. L’unica eccezione è Bakhmut, la piccola città nell’est del paese in cui le forze russe stanno portando avanti da mesi una durissima guerra di logoramento, resa ancora più  dall’aiuto dei mercenari del gruppo Wagner. Lì i russi hanno occupato una serie di punti strategici a nord della città e stanno cercando di bloccare l’unica strada ancora sfruttata dagli ucraini per rifornire le proprie forze. Secondo alcuni analisti, la caduta di Bakhmut è una questione di settimane, forse di giorni. La nuova offensiva russa è iniziata a gennaio.  di molti analisti era che raggiungesse il suo culmine tra la fine di febbraio e l’inizio di marzo, in concomitanza con il primo anniversario dell’inizio dell’invasione: secondo queste analisi, l’obiettivo del presidente russo Vladimir Putin era sfruttare proprio l’anniversario per conquistare nuovi territori e compensare le sostanziali sconfitte subite dall’esercito russo nel corso del primo anno di guerra. L’invasione dell’Ucraina finora è andata molto diversamente da come la immaginava Putin. Da fine gennaio l’esercito russo ha quindi ammassato migliaia di soldati e intensificato i propri attacchi di artiglieria soprattutto in corrispondenza delle linee di difesa ucraine nell’est del paese. La Russia ha compiuto attacchi soprattutto a Kupiansk e a Lyman, due città nelle regioni di Donetsk e Kharkiv che l’esercito ucraino era riuscito a riconquistare in autunno. Più a sud, sempre nella regione del Donetsk, la Russia si è concentrata invece su Avdiivka, Vuhledar e Bakhmut.Uno dei primi attacchi dell’offensiva russa è stato proprio quello di Vuhledar, città che si trova su una delle principali linee di rifornimento russe e che la Russia aveva già cercato di conquistare lo scorso novembre, senza riuscirci. Anche l’ultimo tentativo è stato un fallimento: si è concluso con la sconfitta della Russia, con  e la distruzione di decine di carri armati e mezzi corazzati.Più in generale, l’offensiva russa è andata avanti con molta meno forza e intensità di quanto ci si aspettava. Una serie di piccoli attacchi di artiglieria, che l’esercito ucraino considerava iniziali ed esplorativi, si sono rivelati essere il massimo a cui la Russia è arrivata finora. Secondo l’Institute for the Study of War (ISW), centro studi che segue quotidianamente la situazione sul campo, l’offensiva russa è di fatto già arrivata al suo culmine in alcune aree, senza aver portato a significativi avanzamenti sul campo o ad arretramenti delle linee di difesa ucraine.Nel frattempo, l’esercito russo sta facendo i conti con la distruzione e la perdita di moltissime armi e mezzi. Secondo alcuni funzionari dell’intelligence occidentale  dall’, questa primavera la Russia avrà a disposizione circa il 20 per cento dell’artiglieria che aveva a disposizione alla fine del 2022. Un altro problema è l’impreparazione e la poca esperienza dei moltissimi  che la Russia ha inviato sul campo con l’ultima mobilitazione, un aspetto che gli analisti discutono da mesi.Secondo Kyrylo Budanov, capo dell’intelligence militare ucraina, la «grande offensiva della Russia è in corso», ma «c’è gente che non se n’è nemmeno accorta». Il ministro della Difesa del Regno Unito, Ben Wallace,  che l’offensiva russa «se sta avanzando, sta avanzando di metri più che di chilometri».Il risultato finale dell’offensiva russa si vedrà comunque nel corso delle ultime settimane: al di là di Bakhmut, che potrebbe essere la prima vittoria russa in molti mesi, l’esercito russo dispone comunque ancora di una buona riserva di carri armati e mezzi d’artiglieria che potrebbe decidere di mettere in campo per una ripresa degli attacchi in primavera.",
        "ranked": 7,
        "placed": "Abroad",
        "epoch": 1677757506.6984138,
        "language": "IT",
        "source": "ilPost"
    },
    {
        "title": "Circa metà dell’Argentina è rimasta senza corrente elettrica a causa di un incendio che ha colpito alcuni punti dell’infrastruttura elettrica nazionale",
        "date_raw": "March 02, 2023",
        "date": "2023-03-02",
        "url": "https://www.ilpost.it/mondo/",
        "news_url": "https://www.ilpost.it/2023/03/02/argentina-incendio-interruzione-corrente-elettrica-mezzo-paese/",
        "subtitle": null,
        "content": "In Argentina c’è stata un’estesissima interruzione di corrente causata da un incendio che mercoledì si è sviluppato in alcuni punti dell’infrastruttura elettrica nazionale: la capitale Buenos Aires, altre grosse città e ampie aree di campagna sono rimaste per ore senza corrente, interamente o parzialmente. Sono state chiuse scuole, interrotte attività commerciali e sospesi alcuni trasporti pubblici.Pare che l’incendio sia iniziato in una zona di campagna nel pomeriggio, vicino alle linee ad alta tensione collegate alla centrale nucleare di Atucha, nella provincia di Buenos Aires, le cui attività sono state interrotte per sicurezza. I danni alla rete si sarebbero propagati fino a interessare progressivamente le aree sulla costa. Il giornale argentino   che circa il 40 per cento del territorio argentino sia rimasto senza luce.L’interruzione di corrente, che non è la prima di questo tipo in Argentina, si è verificata in un momento di altissime temperature, che in alcune zone del paese hanno superato i 35 gradi.",
        "ranked": 6,
        "placed": "Abroad",
        "epoch": 1677757506.704948,
        "language": "IT",
        "source": "ilPost"
    }
]
