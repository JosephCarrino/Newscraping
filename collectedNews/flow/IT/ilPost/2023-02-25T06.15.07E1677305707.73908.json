[
    {
        "title": "Sono stati consegnati all’Ucraina i primi carri armati Leopard 2, inviati dalla Polonia",
        "date_raw": "February 24, 2023",
        "date": "2023-02-24",
        "url": "https://www.ilpost.it/mondo/",
        "news_url": "https://www.ilpost.it/2023/02/24/leopard-2-ucraina-polonia/",
        "subtitle": " ",
        "content": "Venerdì sono stati consegnati all’Ucraina i primi carri armati Leopard 2, inviati dalla Polonia. I Leopard 2 sono carri armati di produzione tedesca a disposizione degli eserciti di vari paesi europei, e per molti mesi il governo ucraino li aveva richiesti per affrontare meglio la resistenza all’invasione russa. Alcuni paesi europei, a partire dalla Polonia, si erano detti da subito pronti a inviare all’Ucraina i Leopard 2 in loro dotazione, ma erano stati bloccati perché i contratti di fornitura prevedevano che per inviare i Leopard a un altro stato fosse necessaria l’autorizzazione della Germania, il paese produttore.La situazione di stallo  solo a fine gennaio, quando gli Stati Uniti avevano annunciato che avrebbero inviato i propri carri armati M1 Abrams all’Ucraina e anche la Germania aveva quindi deciso di autorizzare infine l’invio dei Leopard 2. Oltre alla Polonia anche la Germania e altri paesi, nelle prossime settimane e mesi, invieranno Leopard all’Ucraina.",
        "ranked": 0,
        "placed": "Abroad",
        "epoch": 1677302107.5280356,
        "language": "IT",
        "source": "ilPost"
    },
    {
        "title": "C’è stato un lancio di razzi e missili tra Israele e la Striscia di Gaza",
        "date_raw": "February 23, 2023",
        "date": "2023-02-23",
        "url": "https://www.ilpost.it/mondo/",
        "news_url": "https://www.ilpost.it/2023/02/23/israele-gaza-razzi-missili/",
        "subtitle": " Nella notte, dopo che mercoledì l’esercito israeliano aveva ucciso 11 palestinesi in un'operazione militare in Cisgiordania\t",
        "content": "Nella notte tra mercoledì e giovedì ci sono stati attacchi reciproci con razzi e missili tra Israele e Striscia di Gaza, il territorio al confine tra Israele ed Egitto che dal 2007 è controllato dal gruppo radicale Hamas. Nella notte dalla Striscia di Gaza sono stati lanciati sei razzi verso le città israeliane di Sderot e Ashkelon, vicine al confine. L’esercito d’Israele ha fatto sapere che cinque razzi sono stati intercettati dal sistema antimissilistico israeliano , e che un sesto razzo è caduto in una zona disabitata senza causare danni.Israele ha a sua volta risposto verso le 6 (le 5 in Italia), lanciando alcuni missili verso la Striscia di Gaza, di cui non è stato specificato il numero. I missili, secondo l’esercito israeliano, avrebbero colpito un sito di fabbricazione di armi di , il gruppo radicale che controlla la Striscia di Gaza e un non meglio specificato «complesso militare».: At least 6 rockets launched from Gaza towards city of Ashkelon and areas near the border with Gaza, several of them intercepted by Iron Dome — Amichai Stein (@AmichaiStein1) Gli attacchi sono stati compiuti a poche ore da  in una città della Cisgiordania (la fascia di territorio che Israele occupa in parte dal 1967 e che i palestinesi rivendicano come propria) in cui in seguito ad alcuni scontri con gli abitanti del luogo i soldati israeliani avevano ucciso 11 palestinesi e ne avevano feriti più di 100. In response to the rockets fired from Gaza, IAF fighter jets struck both a weapons manufacturing site and military compound belonging to the Hamas Terrorist Organization, located in central and northern Gaza.1/3 — Israel Defense Forces (@IDF)  ",
        "ranked": 20,
        "placed": "Abroad",
        "epoch": 1677302107.5502768,
        "language": "IT",
        "source": "ilPost"
    },
    {
        "title": "L’Iran ha condannato a morte un cittadino tedesco-iraniano",
        "date_raw": "February 22, 2023",
        "date": "2023-02-22",
        "url": "https://www.ilpost.it/mondo/",
        "news_url": "https://www.ilpost.it/2023/02/22/iran-condanna-morte-cittadino-tedesco-jamshid-sharmahd/",
        "subtitle": " Un dissidente accusato di essere a capo di un gruppo terroristico: per la Germania la condanna è arrivata grazie a confessioni estorte\t",
        "content": "La Germania ha annunciato mercoledì l’espulsione di due diplomatici iraniani come ritorsione per la  di Teheran nei confronti di Jamshid Sharmahd, dissidente iraniano con cittadinanza tedesca. Sharmahd ha 67 anni, è nato in Iran ma si è trasferito con la famiglia in Germania quando era bambino: dal 2003 viveva negli Stati Uniti, ma nel 2020 era stato rapito da agenti del governo iraniano mentre si trovava a Dubai, negli Emirati Arabi Uniti, e portato in Iran.Sharmahd è stato condannato a morte dopo essere stato ritenuto colpevole di , un crimine traducibile come “Diffondere la corruzione sulla terra”, che è utilizzato dal regime iraniano per colpire i dissidenti politici. L’interpretazione del reato è ampiamente soggettiva e riguarda in generale la trasgressione delle leggi islamiche dello stato. Il processo che ha portato alla condanna, come quello di tanti altri dissidenti, è stato molto arbitrario.Sharmahd è un tecnico informatico e negli Stati Uniti ha creato e in parte alimentato il sito internet dell’Assemblea del Regno dell’Iran (KAI), un piccolo gruppo di opposizione con sede negli Stati Uniti che si ripropone di restaurare la monarchia iraniana che cadde dopo . Il Tondar (tuono, un altro nome con cui il gruppo è conosciuto) si rese colpevole fra il 2005 e il 2010 di alcuni attentati: in uno del 2008 l’esplosione di una bomba alla moschea della città iraniana di Shiraz provocò la morte di 14 persone.Sharmahd è stato condannato in quanto presunto capo del gruppo terroristico, e gli sono stati imputati 23 attacchi, di cui 5 riusciti: lui si è sempre dichiarato innocente, pur ammettendo di aver creato il sito e di aver fatto più volte da portavoce per il gruppo terroristico. Durante la detenzione, iniziata nel 2020, sarebbe stato torturato e tenuto a lungo in completo isolamento: la condanna è stata decisa in base a presunte confessioni, estorte o inventate, secondo la denuncia del dissidente ma anche di alcune organizzazioni non governative.Anche la sua cattura era avvenuta in circostanze particolari e in violazione del diritto internazionale: Sharmahd era in hotel a Dubai con la famiglia durante uno scalo di un viaggio verso l’India. La famiglia aveva perso i contatti con lui e alcuni giorni dopo le autorità iraniane ne avevano comunicato l’arresto:  basate sulle tracce lasciate dal suo telefono cellulare, sarebbe stato prelevato da agenti iraniani e portato in Oman, attraversando un confine allora chiuso per questioni legate alla pandemia, e infine trasferito in Iran.La ministra degli Esteri tedesca Annalena Baerbock (AP Photo/Jean-Francois Badias)La sua condizione di cittadino tedesco ha creato un caso diplomatico fra Germania e Iran: la ministra degli Esteri tedesca Annalena Baerbock ha condannato la sentenza definendola «totalmente inaccettabile» e ha chiesto che venga istituito un nuovo equo processo, accusando l’Iran di una «palese violazione dei diritti di un cittadino tedesco».Solo un mese fa l’Iran aveva  di un cittadino dalla doppia cittadinanza, iraniana e britannica, l’ex vice-ministro alla Difesa Alireza Akbari, accusato di aver passato informazioni al Regno Unito.",
        "ranked": 25,
        "placed": "Abroad",
        "epoch": 1677302107.558172,
        "language": "IT",
        "source": "ilPost"
    },
    {
        "title": "Negli Stati Uniti si parla di chiamare “latte” le bevande vegetali",
        "date_raw": "February 23, 2023",
        "date": "2023-02-23",
        "url": "https://www.ilpost.it/mondo/",
        "news_url": "https://www.ilpost.it/2023/02/23/latte-vegetale-stati-uniti/",
        "subtitle": " Secondo una proposta della Food and Drug Administration, usare la parola latte anche per le alternative vegetali non confonde i consumatori\t",
        "content": "Mercoledì la Food and Drug Administration (FDA), l’agenzia del governo degli Stati Uniti che si occupa di regolamentare i prodotti alimentari e i farmaci,  una proposta di regolamento federale che ammette la possibilità di chiamare “latte” le bevande a base vegetale usate come alternative al latte vaccino: quelle che siamo comunemente abituati a chiamare “latte di soia”, di riso, di mandorla, di cocco, eccetera.È una questione dibattuta  in diversi paesi del mondo, con i produttori di latte vaccino che chiedono che venga vietata la denominazione di “latte” per le bevande a base vegetale, perché farebbero illecitamente concorrenza al latte di origine animale senza averne le caratteristiche. Nell’Unione Europea e in Italia l’uso del nome “latte” per questi prodotti è già vietato da tempo, ma negli Stati Uniti se ne torna a parlare a più riprese perché non esiste uno standard federale al riguardo, ed è probabile che se ne parlerà parecchio nei prossimi mesi: la FDA accetterà commenti sulla nuova proposta di regolamento fino al prossimo 23 aprile e poi deciderà se approvarlo definitivamente.La bozza di regolamento della FDA propone di indicare chiaramente nelle etichette quale sia l’origine vegetale delle bevande che verranno eventualmente chiamate “latte”, e quindi di specificare se sia “latte di soia”, “latte di anacardi” o altro. La FDA ha commentato la proposta spiegando che i prodotti a base vegetale non “fingono” di essere latte e non ingannano i consumatori statunitensi, che conoscerebbero la differenza tra il latte vaccino e quello di origine vegetale e non verrebbero quindi confusi dal nome simile.Il nuovo regolamento prevederebbe anche l’inserimento di ulteriori etichette sui valori nutrizionali che indichino quando il latte di origine vegetale abbia livelli di nutrienti inferiori a quelli del latte, per esempio calcio, magnesio e vitamina D. Sono già diffuse invece etichette in cui che indicano quando i valori nutrizionali sono superiori rispetto al latte di origine animale, e quelle continuerebbero a essere consentite.Per il momento la proposta di regolamento sembra aver scontentato un po’ tutti: i produttori di latte vaccino hanno rifiutato l’idea della FDA per cui i prodotti a base vegetale possano essere chiamati “latte” in quanto «nome comune o abituale», anche se si sono detti soddisfatti dell’eventualità di imporre l’inserimento di ulteriori informazioni sui valori nutrizionali; ma anche il Good Food Institute, un gruppo di pressione che sostiene i prodotti a base vegetale, ha a sua volta contestato la proposta, proprio per l’introduzione di quelle etichette supplementari. Le nuove linee guida non si applicheranno in ogni caso ad altri prodotti a base di latte, come gli yogurt. ",
        "ranked": 17,
        "placed": "Abroad",
        "epoch": 1677302107.5643919,
        "language": "IT",
        "source": "ilPost"
    },
    {
        "title": "La Cina potrebbe aiutare la Russia nella guerra?",
        "date_raw": "February 22, 2023",
        "date": "2023-02-22",
        "url": "https://www.ilpost.it/mondo/",
        "news_url": "https://www.ilpost.it/2023/02/22/cina-russia-guerra-aiuti/",
        "subtitle": " Nell'ultimo anno il governo cinese ha sempre avuto una posizione vicina alla Russia ma ambigua, che però è sempre più insostenibile\t",
        "content": "Mercoledì Wang Yi, il capo della diplomazia cinese, ha incontrato il presidente russo Vladimir Putin a Mosca: Putin ha accolto Wang molto calorosamente e con grandi onori, ha detto che i rapporti tra Cina e Russia stanno raggiungendo «nuove frontiere» e che spera che le relazioni tra i due paesi diventino sempre più strette. La visita di Wang a Mosca fa parte di un tour diplomatico più ampio (è stato in Europa la scorsa settimana), ma è stata comunque vista con una certa preoccupazione dall’Occidente, che teme che la Cina possa decidere di intervenire a favore della Russia nel conflitto ucraino più decisamente di quanto non stia facendo ora.In questo primo anno di guerra in Ucraina, la posizione della Cina è stata molto ambigua: formalmente alleata della Russia (i presidenti Vladimir Putin e Xi Jinping hanno promesso un’alleanza «» tra i due paesi) la Cina non ha mai sostenuto direttamente l’invasione russa e in più di un’occasione si è limitata a chiedere l’inizio di negoziati e la fine dei combattimenti, senza tuttavia mai impegnarsi troppo per ottenere questi obiettivi. Al tempo stesso, la Cina è stata  per aiutare la Russia ad aggirare le sanzioni occidentali.Quest’ambiguità ha consentito alla Cina di gestire senza troppe frizioni una questione internazionale complicata come la guerra in Ucraina: all’Occidente la diplomazia cinese parlava di negoziato, dialogo e pace, mentre alla Russia parlava di alleanza e sostegno reciproco.È successo anche durante l’ultimo tour diplomatico di Wang. Il capo della diplomazia cinese (che non è il ministro degli Esteri: sono due figure differenti) la settimana scorsa ha partecipato , in Germania, e davanti a un pubblico composto soprattutto da diplomatici e funzionari occidentali ha parlato molto diffusamente della necessità di trovare soluzioni diplomatiche alla guerra: «La Cina è sempre stata dalla parte della pace e del dialogo e ha sempre insistito in favore della pace e di negoziati», ha detto. A Monaco Wang è stato così convincente che alcuni analisti hanno persino sperato che la Cina si fosse infine convinta, dopo un anno, a fare pressioni sulla Russia per avviare un serio dialogo diplomatico.Ma pochi giorni dopo, a Mosca, Wang ha cambiato in maniera decisa il suo messaggio. Mercoledì davanti a Putin ha detto che «le relazioni tra Cina e Russia hanno superato la prova delle turbolenze internazionali e sono mature e stabili, forti come il monte Tai», una famosa montagna sacra cinese. Putin, molto soddisfatto, ha detto che tra Cina e Russia «tutto va avanti, si sviluppa, stiamo raggiungendo nuove frontiere».Dopo un anno di guerra, questa ambiguità cinese sta diventando man mano più insostenibile. La Russia sta chiedendo alla Cina un sostegno più forte e diretto al suo sforzo bellico, mentre l’Occidente  per il ruolo sempre più importante che la Cina ha assunto nell’aiutare la Russia ad aggirare le sanzioni.La preoccupazione maggiore dell’Occidente l’ha espressa il segretario di Stato americano Antony Blinken, che la settimana scorsa (sempre a Monaco, e dopo un colloquio con Wang) ha detto che gli Stati Uniti sono a conoscenza del fatto che la Cina starebbe valutando la possibilità di , per sostenere direttamente l’invasione russa in Ucraina.Non ci sono prove per ora che la Cina voglia mandare armi alla Russia, e anzi finora il governo cinese ha sempre cercato di evitare ogni sospetto in merito, sapendo che rischierebbe di compromettere i suoi rapporti con l’Occidente. Ma se Blinken, a nome del governo americano, ha accusato così direttamente la Cina, è probabile che gli Stati Uniti siano venuti a sapere che ci sono quanto meno delle discussioni in corso. Blinken, probabilmente, ha voluto agire d’anticipo e avvertire la Cina che ci sarebbero conseguenze gravi se decidesse di sostenere militarmente l’invasione russa.A spingere la Russia a chiedere maggiori aiuti alla Cina potrebbe essere anche il modo in cui si sta evolvendo il conflitto in Ucraina, che negli ultimi mesi si è trasformato in una guerra di , in cui i due eserciti cercano di sfiancarsi l’un l’altro infliggendosi il maggior numero possibile di perdite di soldati e di mezzi. Per sostenere questo tipo di guerra, l’Ucraina ha bisogno del sostegno militare dell’Occidente, ma ci sono sempre più indizi che anche la produzione militare russa , e che quindi il regime di Putin stia cercando aiuto e rifornimenti all’esterno.",
        "ranked": 24,
        "placed": "Abroad",
        "epoch": 1677302107.5796142,
        "language": "IT",
        "source": "ilPost"
    },
    {
        "title": "La repressione della Turchia contro i media che hanno criticato il governo sul terremoto",
        "date_raw": "February 23, 2023",
        "date": "2023-02-23",
        "url": "https://www.ilpost.it/mondo/",
        "news_url": "https://www.ilpost.it/2023/02/23/turchia-multa-tre-televisioni-terremoto/",
        "subtitle": " Ha imposto alcune sanzioni a tre televisioni che avevano ospitato commenti critici sulla gestione dei soccorsi\t",
        "content": "Tre canali televisivi turchi sono stati multati dall’autorità governativa di controllo sui media per la copertura delle notizie riguardanti il terremoto, ritenuta eccessivamente critica nei confronti del governo. I tre canali colpiti dal provvedimento, ,  e , sono media indipendenti poco allineati con il presidente turco Recep Tayyip Erdogan: hanno ricevuto multe calcolate in base ai loro ricavi (fra il 5 e il 3 per cento delle entrate del mese di gennaio); due di queste dovranno anche sospendere parte dei propri programmi per cinque giorni.La gestione dell’emergenza successiva al terremoto del 6 febbraio, che ha colpito il sud del paese e la Siria, facendo , è diventato il principale argomento di disputa politica. La misura punitiva nei confronti dei tre canali televisivi è stata resa pubblica e denunciata da Ilhan Tasci, membro del Consiglio Supremo per la radio e la televisione (RTUK) nominato dai partiti di opposizione.Gli effetti del terremoto a Samandag, nel sud della Turchia (AP Photo/Emrah Gurel)La punizione nei confronti delle tre televisioni è stata definita «un crimine nei confronti dei telespettatori» dal presidente dell’associazione dei giornalisti turchi, Nazmi Bilgin, che ritiene il Consiglio supremo uno «strumento della censura». ,  e  sono state multate per i commenti di alcuni dei propri giornalisti e per aver ospitato Ahmet Sik, un avvocato ed esponente del Partito dei lavoratori turco. A ottobre il governo turco ha approvato una legge «contro le fake news» che prevede pene fino a tre anni per la diffusione di «notizie false»: la misura è stata vista con preoccupazione dalla maggior parte degli osservatori internazionali, perché potrebbe costituire uno strumento per limitare ulteriormente la libertà di stampa.La gestione del terremoto può diventare per Erdogan un nuovo problema in vista delle elezioni presidenziali di maggio, quando il presidente turco, in carica dal 2014 (in precedenza era primo ministro), cercherà una rielezione. Nelle ultime settimane  di non aver reagito abbastanza in fretta, inviando repentinamente gli aiuti necessari nei territori colpiti, e in generale di non essere stato sufficientemente preparato a un evento di questo genere, benché il suo paese sia notoriamente  e nonostante altri disastri simili avvenuti in passato.Malgrado le misure fortemente repressive messe in pratica dopo il fallito colpo di stato del 2016 e le grandi limitazioni imposte ai partiti di opposizione e alla libertà di stampa, l’esito delle prossime elezioni non è scontato e un eventuale candidato unico dell’opposizione, non ancora definito ma probabile, ha possibilità di vittoria secondo i sondaggi. , una delle tre televisioni multate dall’autorità di controllo, è considerata molto vicina al Partito Popolare Repubblicano (CHP), principale forza di opposizione. ",
        "ranked": 18,
        "placed": "Abroad",
        "epoch": 1677302107.5885246,
        "language": "IT",
        "source": "ilPost"
    },
    {
        "title": "Uno studente di 16 anni ha accoltellato e ucciso un’insegnante in un liceo di Saint-Jean-de-Luz, nel sud della Francia",
        "date_raw": "February 22, 2023",
        "date": "2023-02-22",
        "url": "https://www.ilpost.it/mondo/",
        "news_url": "https://www.ilpost.it/2023/02/22/studente-uccide-accoltella-insegnante-francia/",
        "subtitle": null,
        "content": "Mercoledì mattina a Saint-Jean-de-Luz, una cittadina nel sud-ovest della Francia, uno studente di 16 anni ha ucciso un’insegnante di spagnolo accoltellandola mentre faceva lezione in una classe del suo liceo. È stata aperta un’indagine per omicidio, e il ragazzo è stato arrestato. L’insegnante uccisa aveva 52 anni e il liceo in cui è avvenuto l’omicidio è un istituto privato cattolico vicino al centro della città. Sembra che alcuni studenti abbiano assistito all’omicidio.I giornali francesi, , hanno scritto che al momento le indagini stanno prendendo in considerazione possibili problemi psicologici del ragazzo come causa dell’aggressione. Secondo una fonte di a conoscenza delle indagini, dopo l’omicidio lo studente avrebbe detto a un altro insegnante di essere stato posseduto e di aver sentito voci che lo avrebbero guidato a compiere l’aggressione.",
        "ranked": 22,
        "placed": "Abroad",
        "epoch": 1677302107.5960758,
        "language": "IT",
        "source": "ilPost"
    },
    {
        "title": "Nel Regno Unito mancano frutta e verdura fresche",
        "date_raw": "February 22, 2023",
        "date": "2023-02-22",
        "url": "https://www.ilpost.it/mondo/",
        "news_url": "https://www.ilpost.it/2023/02/22/regno-unito-mancano-frutta-verdura/",
        "subtitle": " La carenza sta anche facendo aumentare i prezzi: sembra che c'entrino più le condizioni meteorologiche che Brexit\t",
        "content": "Negli ultimi giorni alcune delle maggiori catene di supermercati del Regno Unito stanno imponendo limiti ai clienti sull’acquisto di certi tipi di frutta e verdura fresche: da Tesco per esempio, il gruppo più grande e presente nel paese, una persona non può comprare più di tre confezioni di pomodori, peperoni e cetrioli per volta. Oltre a Tesco hanno introdotto regole simili le catene Aldi, Asda e Morrisons, mentre per il momento non lo hanno fatto altre come Sainsbury’s e Lidl.Il motivo dei limiti agli acquisti è che in questo periodo nel Regno Unito c’è una certa carenza di frutta e verdura, e negli ultimi giorni sui social network stanno circolando molte foto degli scaffali vuoti nei supermercati. Secondo il governo britannico la carenza è dovuta soprattutto alle eccezionali condizioni meteorologiche che hanno rovinato i raccolti in Spagna e nei paesi del Nord Africa, da cui il Regno Unito importa una grossa parte di quei prodotti.In Spagna per esempio l’inverno è stato particolarmente freddo, in Marocco i raccolti sono stati colpiti da frequenti inondazioni, e ci sono stati cancellazioni e ritardi nei traghetti che trasportano le merci da quei paesi a causa delle tempeste. Normalmente in questo periodo dell’anno il Regno Unito avrebbe alcune soluzioni alternative, come la produzione interna e le importazioni dai Paesi Bassi, ma quest’anno il grande aumento dei prezzi dell’elettricità ha ridotto molto l’attività delle serre in cui vengono coltivate frutta e verdura in inverno.Questo inverno poi è stato particolarmente freddo anche nel Regno Unito, dopo che nei mesi estivi il paese aveva affrontato le temperature . Per ora i supermercati hanno imposto limiti solo su pomodori, peperoni, cetrioli, insalata, broccoli, cavolfiori e lamponi, ma le carenze sono in realtà ben più generalizzate e riguardano molti altri prodotti. Tra questi c’è anche l’olio d’oliva, che viene sempre importato in grandissima parte dalla Spagna: quest’estate ne è stato prodotto ed esportato meno del solito per il caldo, e per questo negli ultimi mesi nel Regno Unito il prezzo dell’olio d’oliva è molto aumentato. Un cartello tra gli scaffali vuoti di un supermercato che dice: «Scusate, a causa delle condizioni meteorologiche avverse questi prodotti non sono disponibili» (Jane Sherwood/Getty Images)Tim O’Malley, direttore di una delle maggiori società produttrici di cibo fresco nel Regno Unito, Nationwide Produce,  che è probabile che nelle prossime settimane la carenza dei prodotti provochi un generale aumento dei prezzi: e il 2022 per il Regno Unito era già stato l’anno in cui i prodotti alimentari avevano subito i maggiori rincari degli ultimi decenni, con un aumento dei prezzi del 16,7 per cento.L’associazione di categoria che rappresenta i venditori al dettaglio del Regno Unito, il British Retail Consortium, ha stimato che le carenze dovrebbero durare ancora poche settimane, cioè fino a quando anche nel paese comincerà la stagione di raccolta, e dovrebbero quindi poi esserci più alternative per il reperimento dei prodotti.Al momento non è chiaro se Brexit, l’uscita del Regno Unito dall’Unione Europea, stia avendo un ruolo nella mancanza di frutta e verdura fresche, ma sembra improbabile: le carenze avrebbero più a che fare con il modo in cui il Regno Unito si procura da sempre certi prodotti freschi, scegliendo e pagando i suoi fornitori anno per anno invece che con soluzioni a breve termine, come fanno spesso altri paesi europei (cosa che gli permetterebbe una maggiore flessibilità per stipulare nuovi contratti con altri paesi fornitori, in caso di crisi).Se le nuove regole sulle importazioni dall’Unione Europea avranno avuto un impatto sul Regno Unito sarà più chiaro nel 2024, ma nel frattempo sembra che la carenza di frutta e verdura stia riguardando in una certa parte anche l’Irlanda, che invece fa parte dell’Unione Europea.",
        "ranked": 21,
        "placed": "Abroad",
        "epoch": 1677302107.6036856,
        "language": "IT",
        "source": "ilPost"
    },
    {
        "title": "Sono morte 48 persone a causa delle forti piogge nello stato di San Paolo, in Brasile",
        "date_raw": "February 23, 2023",
        "date": "2023-02-23",
        "url": "https://www.ilpost.it/mondo/",
        "news_url": "https://www.ilpost.it/2023/02/23/morti-piogge-san-paolo-in-brasile/",
        "subtitle": null,
        "content": "Sono 48 le persone , in Brasile, per via delle molte frane e inondazioni causate dalle forti piogge che ci sono state nella zona nei giorni scorsi. Risultano ancora 38 dispersi e le operazioni di soccorso stanno procedendo con difficoltà, proprio a causa delle complicate condizioni meteorologiche. La città maggiormente colpita è quella di Sao Sebastiao, a circa 200 chilometri da San Paolo, dove ci sono stati 47 morti. Diverse zone dello stato sono ancora isolate per via delle strade rese inagibili dalle piogge e dal fango, e ci sono centinaia di persone sfollate.",
        "ranked": 19,
        "placed": "Abroad",
        "epoch": 1677302107.622856,
        "language": "IT",
        "source": "ilPost"
    },
    {
        "title": "Europa e Stati Uniti sono più indulgenti con la Polonia",
        "date_raw": "February 22, 2023",
        "date": "2023-02-22",
        "url": "https://www.ilpost.it/mondo/",
        "news_url": "https://www.ilpost.it/2023/02/22/polonia-joe-biden/",
        "subtitle": " Il ruolo del paese nel sistema di alleanze che sostengono la difesa dell'Ucraina dall'attacco russo ha fatto accantonare le accuse contro le sue derive autoritarie\t",
        "content": "Il presidente statunitense Joe Biden sta conducendo la sua decima visita in un paese straniero da quando si è insediato, con una visita di due giorni in Polonia preceduta da . A Varsavia, per Biden, si tratta di un ritorno: è il suo secondo viaggio in Polonia in 11 mesi (mentre da quando si è insediato non è ancora stato in Canada). Il tempismo e le condizioni della sua visita mostrano come un anno di guerra in Ucraina abbia cambiato il ruolo della Polonia nel mondo, e abbia ridefinito i suoi rapporti con gli Stati Uniti e con l’Europa.Da candidato alla presidenza, Biden aveva indicato la Polonia come un paese a rischio rispetto all’“ascesa dei regimi totalitari”. Questa settimana invece sta promuovendo il ruolo della stessa nazione nella coalizione che protegge l’Ucraina dalla Russia autoritaria. Prima della guerra aveva fatto notizia lo scontro tra la Polonia e l’Unione Europea. Ora invece il paese è una tappa essenziale per i leader stranieri – ma anche per le armi e le munizioni – in treno verso l’Ucraina.Anche se la tensione con gran parte dell’Europa persiste, il ruolo della Polonia come ponte tra l’Ucraina, l’Europa e il resto del mondo ha fortemente spostato l’attenzione – almeno per ora. «Nell’ultimo anno c’è stato un cambiamento notevole nel mondo in cui la Polonia viene percepita», spiega Michal Baranowski, direttore del German Marshall Fund, think tank americano istituito in Germania e con diverse sedi europee. «In Europa, ma in particolare nell’alleanza atlantica».Biden ha iniziato il suo  martedì definendo la Polonia «uno dei nostri grandi alleati». Ha lodato il modo in cui la nazione si è posta nei confronti della guerra, compreso il ruolo che ha avuto nell’accoglienza dei rifugiati ucraini. «La Polonia sta ospitando più di un milione e mezzo di rifugiati di questa guerra. Dio vi benedica». «La generosità e la disponibilità della Polonia ad aprire i propri cuori e le proprie case sono straordinarie».La Polonia è diventata uno dei maggiori snodi per la consegna di aiuti in Ucraina, al tempo stesso addossandosi una grossa spesa per le proprie forze armate, e si è rivolta agli Stati Uniti per i propri rifornimenti di armi. Questo mese il Dipartimento di Stato ha approvato la vendita alla Polonia di 10 miliardi di dollari di equipaggiamento militare, compreso un sistema di lanciarazzi, l’HIMARS.Mercoledì Biden ha incontrato i leader dei “Nove di Bucarest”, un gruppo che comprende la Polonia e altri otto stati dell’Europa centrale e orientale. E la Polonia è stata felice di ospitare questo incontro: in un’intervista recente al Washington Post, il primo ministro polacco Mateusz Morawiecki ha definito la seconda visita di Biden quest’anno “un riconoscimento per i nostri sforzi” e ha espresso gratitudine per la leadership degli Stati Uniti nella situazione in Ucraina.Questi toni amichevoli arrivano dopo anni di tensioni tra il partito polacco al governo Diritto e Giustizia e gli Stati Uniti e l’Europa. I leader polacchi avevano stabilito legami con il presidente Donald Trump, ma Biden ha cambiato tono. Nel 2020, da candidato alla presidenza, aveva criticato la  di zone “LGBT-free” in Polonia, dicendo che per questo tipo di atteggiamenti «non c’è spazio in Unione Europea o in qualsiasi altra parte del mondo». Sempre quell’anno Biden aveva citato la Polonia insieme alla Bielorussia come posti dove la democrazia era a rischio.Nel 2021 la Polonia aveva poi irritato gli Stati Uniti con la discussione di una legge sui media che avrebbe danneggiato TVN, una delle maggiori emittenti televisive del paese, che appartiene a una società americana. Diverse autorità sia negli Stati Uniti che in Europa avevano denunciato che la legge fosse una minaccia alla libertà di stampa (alla fine il presidente Duda aveva posto il veto sulla legge, permettendo all’emittente statunitense Discovery di mantenere la quota di maggioranza). All’inizio dell’invasione in Ucraina i toni sono cambiati e quando Biden era stato in Polonia a marzo aveva definito Duda un “fratello” e sottolineato l’esistenza di un terreno comune.Il rapporto tra la Polonia e l’Unione Europea è ancora più complicato. Per anni la Polonia è stata oggetto di un’aspra contestazione da parte dell’Unione Europea riguardo ai diritti umani e allo stato di diritto. Da quando è andato al potere nel 2015, il partito polacco Diritto e Giustizia ha cominciato un processo di nomine, promozioni e regolamentazione di nuovi giudici che ha provocato le proteste dell’Unione Europea. I leader polacchi stanno tuttora discutendo con l’Unione Europea di 34 miliardi di euro in sostegni economici dopo la pandemia trattenuti per le preoccupazioni sulla legalità nel paese.Ci sono stati indizi di qualche progresso; il parlamento polacco ha approvato delle leggi con la speranza di sbloccare i fondi. Ma la settimana scorsa la commissione europea ha detto che avrebbe denunciato la Polonia alla corte di giustizia europea perché alcune sentenze del tribunale costituzionale polacco avrebbero limitato la legge europea: un segno che questo scontro continua, anche se più lentamente.Ma i leader e i funzionari dei paesi occidentali ora sembrano più concentrati a lodare la leadership polacca che a escludere il paese. I tasti dolenti ci sono ancora, ha detto Baranowski, ma sarebbe «sorpreso se il presidente Biden dicesse ora alla Polonia di risolvere i rapporti con Bruxelles e con la giustizia». Con la guerra che prosegue, ha aggiunto, i leader hanno “altri pensieri”.",
        "ranked": 23,
        "placed": "Abroad",
        "epoch": 1677302107.630652,
        "language": "IT",
        "source": "ilPost"
    },
    {
        "title": "Perché la Moldavia teme un’invasione della Russia",
        "date_raw": "February 23, 2023",
        "date": "2023-02-23",
        "url": "https://www.ilpost.it/mondo/",
        "news_url": "https://www.ilpost.it/2023/02/23/moldavia-russia/",
        "subtitle": " Il piccolo paese dell'Europa orientale si trova in una condizione quasi unica, e con poche possibilità di difendersi\t",
        "content": "Nelle ultime settimane il governo della Moldavia, un piccolo paese dell’Europa orientale che confina con la Romania e l’Ucraina,  di avere scoperto che la Russia sta cercando di organizzare un colpo di stato per imporre un governo filorusso, più o meno come aveva cercato di fare con l’Ucraina un anno fa, nei primi giorni dell’invasione.Qualche anno fa probabilmente questa minaccia sarebbe stata ritenuta esagerata. Oggi, dopo l’invasione russa dell’Ucraina, viene presa molto sul serio: tanto che il presidente degli Stati Uniti Joe Biden, che in questi giorni si trova in Europa, ha incontrato la presidente moldava Maia Sandu, filo-occidentale, e diffuso  a difesa del governo democraticamente eletto in Moldavia.La minaccia russa viene presa molto sul serio anche per la condizione in cui si trova la Moldavia, piuttosto unica in Europa.Negli ultimi due secoli la Moldavia ha vissuto quasi sempre sotto la dominazione russa, prima zarista e poi sovietica. Ha fatto parte dell’Unione Sovietica fino al 1991, cioè fino alla sua dissoluzione. La sua capitale, Chișinău, è stata ricostruita quasi interamente dopo la Seconda guerra mondiale secondo i dettami dell’architettura sovietica, e nei suoi larghi  circondati da palazzoni squadrati si sente spesso parlare russo, la seconda lingua più diffusa nel paese dopo il romeno. In Russia vivono circa 150mila moldavi: parecchi, in rapporto a un paese in cui abitano circa due milioni di persone.Diversi analisti ritengono che l’attuale governo russo consideri la Moldavia come parte integrante dei suoi territori “storici”, una definizione usata dal presidente russo Vladimir Putin anche , pochi giorni fa.Negli ultimi anni la Russia di Putin ha coltivato forti legami con il Partito dei Socialisti della Repubblica di Moldavia, che ha vinto due delle ultime tre elezioni parlamentari ed espresso il presidente dal 2016 al 2020. È lo stesso partito che in questi giorni sta organizzando estese proteste contro Sandu e il governo moldavo, in alcuni casi  i manifestanti.Una delle principali vie di Chișinău (Valentina Lovato/Il Post)La Moldavia è anche l’unico paese europeo, oltre l’Ucraina, ad avere al proprio interno un territorio che si è proclamato indipendente e che è sostenuto soltanto dalla Russia. È la Transnistria, una sottile striscia di terra lunga circa 400 chilometri schiacciata fra il resto della Moldavia e l’Ucraina.Si è proclamata indipendente nel 1992 dopo una breve guerra con le forze filo-moldave, e da allora ospita un contingente di alcune centinaia di soldati russi. La Russia paga una pensione supplementare agli anziani transnistriani,  per riscaldare le case, e la capitale regionale, Tiraspol, è piena di statue dedicate a generali sovietici e bandiere russe. Fin dai primi mesi dell’invasione russa in Ucraina i moldavi temono che un’eventuale invasione russa possa partire dalla Transnistria. Di recente inoltre la Russia si è infastidita del fatto che la Moldavia si stia rapidamente avvicinando all’Occidente e all’Unione Europea. Le ultime elezioni presidenziali sono state vinte da , ex dirigente della Banca Mondiale laureata ad Harvard, che aveva impostato la sua campagna sulla lotta alla corruzione. La sua elezione ha segnato un primo spostamento della Moldavia verso l’area di influenza europea, che si è molto rafforzato in questi mesi: a fine giugno il Consiglio Europeo, l’organo che riunisce i capi di stato e di governo dell’Unione Europea, ha deciso di assegnare alla Moldavia lo .La facciata del parlamento moldavo a Chișinău (Valentina Lovato/Il Post)La Russia ha risposto a questo avvicinamento aumentando la propaganda anti-europea e anti-occidentale sulle tv e i social network moldavi, su cui esercita grande influenza, utilizzando una retorica assai minacciosa – di recente il ministro degli Esteri russo, Sergei Lavrov, ha definito la Moldavia  parlando del suo avvicinamento all’Occidente – e soprattutto tagliando le forniture di gas.Prima della guerra in Ucraina la Moldavia era già uno dei paesi più poveri in Europa, ed era dipendente al 100 per cento dalla Russia per le importazioni di gas ed elettricità. Oggi sta attraversando una notevole crisi energetica: l’elettricità, per esempio, , ma comunque piuttosto alto. L’inflazione è altissima e il governo locale ha anche dovuto gestire . Inoltre ciclicamente il suo spazio aereo è invaso da missili russi diretti verso l’Ucraina.Un altro elemento che alimenta i timori di molti moldavi è che il paese non avrebbe i mezzi per opporsi a un’eventuale invasione russa, anche di scala ridotta: il suo esercito è formato da poche migliaia di soldati e riservisti, scarsamente attrezzati.",
        "ranked": 16,
        "placed": "Abroad",
        "epoch": 1677302107.6386647,
        "language": "IT",
        "source": "ilPost"
    },
    {
        "title": "Il personale della Commissione europea non potrà più usare TikTok sui telefoni di lavoro",
        "date_raw": "February 23, 2023",
        "date": "2023-02-23",
        "url": "https://www.ilpost.it/mondo/",
        "news_url": "https://www.ilpost.it/2023/02/23/commissione-europea-divieto-tiktok/",
        "subtitle": " L'eliminazione dell'app di proprietà cinese servirà a «proteggere i dati della Commissione e aumentarne la sicurezza informatica»\t",
        "content": "Giovedì il personale della Commissione europea ha ricevuto l’ordine di cancellare l’app di TikTok da tutti i dispositivi usati per lavoro. I dipendenti devono anche scegliere se tenere sul proprio smartphone privato TikTok oppure eventuali app e documenti di lavoro: entrambi non possono rimanere.L’eliminazione dell’app di proprietà cinese servirà a «proteggere i dati della Commissione e aumentarne la sicurezza informatica»,  inviata al personale. TikTok, che appartiene all’azienda cinese ByteDance,  ad alcuni dipendenti che lavorano in Cina di consultare i dati degli utenti, anche se ha sempre negato che il governo cinese possa accedervi. In passato ha però mostrato  di poter utilizzare i dati in proprio possesso per capire quali dei propri dipendenti avessero parlato dell’azienda con la stampa, consultando anche gli indirizzi IP – cioè le stringhe di numeri che identificano una specifica connessione a internet – di vari giornalisti.La Commissione europea non è l’unica istituzione a preoccuparsi del fatto che uno dei social network più utilizzati del mondo, che raccoglie enormi quantità di dati per profilare gli utenti e sottoporre loro pubblicità e contenuti che si avvicinino il più possibile ai loro interessi, sia di proprietà cinese. A fine dicembre, gli Stati Uniti  TikTok da tutti i dispositivi utilizzati per lavoro dai 4 milioni di dipendenti del governo federale, con delle eccezioni limitate per le forze dell’ordine e per chi svolge ricerche nel settore della sicurezza informatica. E a gennaio il ministero degli Affari generali olandese ha consigliato a tutte le persone che lavorano per il governo di «sospendere l’uso di TikTok fino a quando la piattaforma non avrà adeguato la sua politica di protezione dei dati».Benché la grande maggioranza dei siti e delle applicazioni più utilizzate in Occidente negli ultimi vent’anni appartengano ad aziende statunitensi che nel corso del tempo si sono mostrate spesso poco attente al trattamento dei dati personali dei propri utenti, secondo i critici di TikTok la differenza sta nel fatto che le aziende cinesi hanno un rapporto molto più stretto con il proprio governo rispetto a quelle americane. Nel contesto della crescente affermazione dell’economia e dell’influenza politica della Cina nel mondo, diversi governi e istituzioni occidentali stanno decidendo di intervenire.Nel caso della Commissione europea, l’ordine si inserisce anche all’interno di un problema di cybersicurezza interno all’istituzione. , la Commissione chiede sistematicamente ai propri dipendenti di usare dispositivi personali per svolgere il proprio lavoro, benché questo approccio venga considerato molto problematico dal punto di vista della sicurezza informatica.",
        "ranked": 15,
        "placed": "Abroad",
        "epoch": 1677302107.6485698,
        "language": "IT",
        "source": "ilPost"
    },
    {
        "title": "Nel mondo il tasso di mortalità materna non scende più",
        "date_raw": "February 23, 2023",
        "date": "2023-02-23",
        "url": "https://www.ilpost.it/mondo/",
        "news_url": "https://www.ilpost.it/2023/02/23/mortalita-materna-aumento/",
        "subtitle": " L’OMS dice che in alcuni paesi è tornato a crescere, per complicazioni legate a gravidanza, parto e aborti\t",
        "content": "Benché dal 2000 al 2020 il tasso medio di mortalità materna sia diminuito nel mondo di circa un terzo, quasi 800 donne  ancora ogni giorno per complicazioni legate alla gravidanza e al parto: più di una donna ogni due minuti. Soprattutto, secondo i dati del rapporto pubblicato mercoledì dall’Organizzazione Mondiale della Sanità (OMS) e da altre agenzie delle Nazioni Unite, negli ultimi anni sono in corso «allarmanti regressioni» per la salute delle donne: i tassi della mortalità materna stanno aumentando o sono rimasti stabili senza migliorare in quasi tutte le regioni del mondo, compresa l’Europa.Nel rapporto, per “mortalità materna” si intende la morte dovuta a complicazioni legate a gravidanza o parto: si verifica quando una donna è incinta e fino a sei settimane dopo la fine della gravidanza. Nella categoria sono comprese anche le morti causate da aborti non sicuri e clandestini perché illegali o perché legali ma difficilmente accessibili. Si precisa anche che all’interno di ciascun paese le forti disuguaglianze legate al reddito, all’istruzione o all’etnia aumentano significativamente i rischi di mortalità per le donne incinte, poiché aumenta la difficoltà di accesso alle cure.Complessivamente,  che nel 2020 le morti materne in tutto il mondo sono state circa 287 mila: c’è stato un lieve calo rispetto al 2016 (309 mila) e rispetto al 2000 (446 mila), ma le cifre sono per l’OMS comunque ancora troppo alte. I decessi sono diminuiti in modo significativo tra il 2000 e il 2015, ma sono rimasti in gran parte invariati tra il 2016 e il 2020.Stime della mortalità materna per paese nel 2020, definito come il numero di donne morte ogni 100 mila nati viviI  dicono che tra il 2016 e il 2020 i tassi di mortalità materna sono diminuiti solo in due delle otto regioni delle Nazioni Unite: in Australia e in Nuova Zelanda del 35 per cento e nell’Asia centrale e meridionale del 16 per cento. In termini numerici, le morti materne continuano a essere in gran parte concentrate nelle regioni più povere del mondo e nei paesi colpiti da conflitti: nell’Africa sub-sahariana, in Yemen, in Siria e in Afghanistan, dove nel 2020 il tasso di mortalità materna è risultato essere quasi il triplo rispetto al tasso medio mondiale.Tra il 2016 e il 2020 la mortalità materna è aumentata del 17 per cento in Europa e in Nord America, e del 15 per cento in Sud America e nei Caraibi. Tra le nazioni più ricche e industrializzate, risulta che gli Stati Uniti abbiano il tasso di mortalità materna più alto.Le principali cause della mortalità materna sono emorragie, ipertensione, infezioni e complicazioni derivanti da aborti non sicuri che rappresentano circa il 10 per cento del totale della mortalità materna in tutto il mondo. L’OMS ha stimato che circa 270 milioni di donne non abbiano accesso ai metodi di pianificazione familiare e che circa la metà di tutte le gravidanze a livello globale non siano pianificate. Questo causa 73 milioni di aborti all’anno, quasi la metà dei quali sono aborti non sicuri. Nel presentare l’indagine, Tedros Adhanom Ghebreyesus, direttore generale dell’OMS, ha detto: «Mentre la gravidanza dovrebbe essere un momento di immensa speranza e un’esperienza positiva per tutte le donne, è tragicamente ancora un’esperienza incredibilmente pericolosa per milioni di persone in tutto il mondo». Queste nuove statistiche, ha aggiunto, «mostrano l’urgente necessità di garantire che ogni donna e ogni ragazza abbiano accesso ai servizi sanitari essenziali prima, durante e dopo il parto e che abbiano la possibilità di esercitare pienamente i propri diritti riproduttivi».Nel rapporto si dice molto chiaramente che la maggior parte di questi decessi potrebbe essere prevenuta e dunque evitata se le donne avessero accesso a un’assistenza sanitaria di qualità e se potessero pianificare le loro gravidanze. «In linea di principio, sappiamo cosa fare»,  Anshu Banerjee, direttore del dipartimento Salute materna, neonatale, infantile e dell’adolescenza presso l’OMS, aggiungendo che il problema in generale è piuttosto la volontà politica.Natalia Kanem, direttrice esecutiva dell’UNFPA, l’agenzia delle Nazioni Unite per la salute sessuale e riproduttiva, ha spiegato che «possiamo e dobbiamo fare di meglio, investendo urgentemente nella pianificazione familiare e per colmare la carenza globale di 900 mila ostetriche in modo che ogni donna possa ottenere le cure salvavita di cui ha bisogno. Abbiamo gli strumenti, abbiamo le conoscenze e abbiamo le risorse per porre fine alla mortalità materna, che si può prevenire: ciò di cui abbiamo bisogno ora è la volontà politica di farlo». Per molte donne nei paesi a basso reddito, si dice nel rapporto, l’accesso all’assistenza sanitaria è molto limitato. C’è carenza di operatori sanitari, che sono distribuiti in modo diseguale tra città e zone rurali, le famiglie devono sostenere costi elevati per ottenere assistenza, per pagarsi i viaggi verso gli ospedali e per l’acquisto di farmaci: «Per alcune persone, questo significa dover vendere i propri mezzi di sussistenza, bestiame o terra» ha spiegato Banerjee, «e questo potrebbe significare che non cercheranno le cure di cui hanno bisogno».Nel rapporto si dice poi che la pandemia potrebbe in qualche modo aver contribuito alla mortalità materna, esponendo donne incinte, altrimenti giovani e sane, a un rischio maggiore di contrarre gravi malattie. Ma si dice anche che l’impatto del Covid-19 non è stato ancora adeguatamente quantificato e che comunque non spiega la stagnazione a cui stiamo assistendo. L’OMS conclude la sua indagine dicendo che «la riduzione della mortalità materna rimane una delle sfide sanitarie globali più urgenti» e che la speranza è quella di ridurre il tasso di mortalità materna globale a meno di 70 decessi ogni 100 mila nati vivi entro il 2030. Nel 2020, la media è stata di 223 donne ogni 100 mila nati vivi.",
        "ranked": 14,
        "placed": "Abroad",
        "epoch": 1677302107.6570017,
        "language": "IT",
        "source": "ilPost"
    },
    {
        "title": "È franata una miniera di carbone in Cina, ci sono 5 morti e 48 persone sono intrappolate",
        "date_raw": "February 23, 2023",
        "date": "2023-02-23",
        "url": "https://www.ilpost.it/mondo/",
        "news_url": "https://www.ilpost.it/2023/02/23/cina-miniera/",
        "subtitle": null,
        "content": "Mercoledì c’è stato un crollo in una miniera di carbone della provincia della Lega dell’Alxa, che si trova nella Mongolia interna, regione autonoma del nord della Cina (a sud dello stato della Mongolia): a causa del crollo sono morti 5 minatori, e altri 48 sono rimasti intrappolati sotto un grande cumulo di terra e detriti, a circa 80 metri di profondità. Il crollo è avvenuto intorno alle 13 di mercoledì (quando in Italia erano le 6 di mattina), ed è stato seguito da una frana intorno alle 18 (le 12 italiane), che ha costretto i soccorritori a posticipare il loro intervento fino a giovedì mattina. Al momento non si sa cosa abbia causato il crollo, e sono in corso indagini della polizia.",
        "ranked": 12,
        "placed": "Abroad",
        "epoch": 1677302107.6635227,
        "language": "IT",
        "source": "ilPost"
    },
    {
        "title": "Un anno di guerra in Ucraina, messo in fila",
        "date_raw": "February 23, 2023",
        "date": "2023-02-23",
        "url": "https://www.ilpost.it/mondo/",
        "news_url": "https://www.ilpost.it/2023/02/23/guerra-ucraina-un-anno/",
        "subtitle": " Dall'inizio dell'invasione alla guerra di logoramento degli ultimi mesi, con tutto quello che è successo in mezzo\t",
        "content": "A un anno dall’invasione russa dell’Ucraina, iniziata il 24 febbraio del 2022, le condizioni del conflitto sono cambiate profondamente. I piani della Russia, che inizialmente sperava di rovesciare il governo democraticamente eletto dell’Ucraina in poche settimane con una “guerra lampo” sono falliti, e la guerra si è trasformata in un ampio conflitto con conseguenze enormi in tutto il mondo. Si stima che i soldati morti in quest’anno siano più di 100 mila tra gli ucraini e  tra i russi. I civili uccisi sarebbero migliaia. Abbiamo messo in fila cosa è successo in quest’anno di guerra: i fatti più importanti sul campo, gli sviluppi principali e le grandi controffensive ucraine.L’invasione russa, avvenuta al termine di tensioni durate mesi e di una serie di colloqui diplomatici falliti, è cominciata nelle prime ore del mattino del 24 febbraio: la Russia ha attaccato l’Ucraina da sud (dalla Crimea, annessa alla Russia nel 2014 con un referendum considerato illegale praticamente da chiunque), da nord (, governata dal dittatore Alexander Lukashenko, alleato di Putin) e da est, verso il , la regione più orientale dell’Ucraina dove era già in corso una guerra dal 2014 tra separatisti filorussi ed esercito ucraino.Tutte le scelte militari fatte dall’esercito russo sul campo nelle prime fasi dell’invasione suggerivano che Putin avesse in mente una cosiddetta “guerra lampo”, forse di qualche settimana, da concludersi con la conquista di Kiev, la capitale, e poi di tutta l’Ucraina e con  di un governo “fantoccio” filorusso. Le cose sono andate molto diversamente. L’offensiva militare russa ha incontrato fin da subito grosse difficoltà, soprattutto nel nord dell’Ucraina: l’esercito russo inviato sul campo, in ampia parte costituito da riservisti e coscritti, ha dovuto affrontare una resistenza inaspettatamente tenace da parte delle forze ucraine, che a loro volta hanno sfruttato una serie di debolezze ed errori compiuti dai russi per attaccarli.Combattimenti molto violenti sono andati avanti per settimane , la seconda città più grande del paese. Benché più  del previsto, l’avanzata russa è comunque riuscita nella conquista di diversi luoghi e centri strategici. Tra questi la centrale nucleare dismessa di  e ampie porzioni di territorio nella parte orientale e meridionale del paese, come la regione di Kherson e quella di Zaporizhzhia, inclusa l’omonima centrale nucleare (tuttora sotto il controllo russo).  Sempre in questa prima fase dell’invasione è iniziato anche l’assedio della città portuale di Mariupol, a sud-est, dove per mesi l’esercito russo ha interrotto la fornitura di acqua ed energia elettrica e sottoposto la città a costanti e intensi bombardamenti, anche su edifici : tra questi, un  e un . Man mano che diventava evidente che i russi non sarebbero stati in grado di occupare Kiev, l’assedio di Mariupol assunse sempre più importanza, per dimostrare che la Russia era in grado di conquistare almeno un grosso centro abitato. Per questo, l’esercito russo adottò una tattica di bombardamenti indiscriminati.Quando alla fine le forze russe conquistarono la città, a maggio, il  degli edifici – quasi tutti residenziali – era stato distrutto o danneggiato gravemente, e la situazione dei pochi civili rimasti era disperata. Mariupol è considerata una delle città ucraine più  dalla guerra finora. Le ultime fasi della battaglia si concentrarono soprattutto nell’, dove per settimane si erano rifugiati centinaia di civili e militari, tentando fino all’ultimo di resistere ai russi.  A fine marzo le difficoltà e i fallimenti militari della Russia sul campo si sono concretizzati in un’eclatante ritirata dell’esercito dalle parti settentrionali dell’Ucraina, in particolare dalle zone di Kiev e Chernihiv, nel nord-est: come mostrato in  realizzata dal  , il ritiro è stato una completa rinuncia al territorio settentrionale dell’Ucraina. Una sconfitta, anche se il governo ha cercato di camuffarla  il ritiro dell’esercito come il completamento della «prima fase» dell’«operazione militare speciale».Un carro armato russo distrutto (AP Photo/Evgeniy Maloletka)  Dopo che i soldati russi si erano ritirati dalla zona attorno a Kiev e dal fronte nord, sono state scoperte prove di estese violenze e massacri contro i civili. Dalle zone liberate sono arrivate testimonianze di , , , e  di cadaveri che hanno fatto il giro del mondo e provocato reazioni molto intense contro la Russia, aumentandone l’isolamento internazionale.La prova di uno dei massacri più duri e impressionanti è arrivata da Bucha, una cittadina poco distante da Kiev che i russi avevano occupato per cinque settimane. Giornalisti e forze ucraine entrate in città hanno trovato intere vie della città piene di cadaveri in decomposizione, oltre che crescenti prove di esecuzioni sommarie e torture. La stima, , è di oltre 400 morti.Un altro enorme massacro di civili è stato il  ad aprile. L’esercito russo è stato accusato anche di aver compiuto attacchi con bombe a grappolo nella zone di Kharkiv e contro un asilo a Okhtyrka, nell’est dell’Ucraina, oltre che per l’uso di  – particolarmente potenti e con effetti più devastanti di quelle ordinarie – in aree densamente popolate dai civili. Nel corso di quest’anno sono inoltre arrivati racconti e testimonianze di violenze, prevaricazioni e abusi compiuti dai russi  delle varie città occupate.  Con la ritirata dai territori settentrionali dell’Ucraina, a fine marzo del 2022, è iniziata quella che molti analisti hanno definito la “seconda fase” della guerra, concentrata soprattutto sulle parti orientali e meridionali dell’Ucraina, a seguito del ridimensionamento degli obiettivi russi.In questa fase è iniziata la battaglia per il controllo del Donbass, la regione dell’Ucraina orientale in cui si trovano le repubbliche autoproclamate di Donetsk e Luhansk, in cui già dal 2014 era in corso un conflitto tra ucraini e separatisti filorussi e che la Russia vorrebbe conquistare interamente. La battaglia del Donbass è iniziata a metà aprile del 2022 ed è andata avanti  di quanto si aspettava la Russia. Oggi è di fatto ancora in corso: la Russia  quasi tutta la regione di Luhansk e parte delle regioni del Donetsk, di Zaporizhzhia e di Kherson, ma non è mai riuscita a sfondare come avrebbe voluto, anzi: ha subìto grosse controffensive da parte dell’Ucraina. A settembre, dopo mesi di stallo, l’esercito ucraino ha messo in atto una prima , con cui è riuscito a liberare ampie porzioni di territorio nel nord-est del paese, riconquistando quasi tutta la regione di Kharkiv. È stato il più importante sviluppo nella guerra dalla grande ritirata dei russi di marzo: quelle nel nord-est erano aree che i russi controllavano da mesi e consideravano un fronte ormai piuttosto consolidato, anche perché, fino a pochi giorni prima, non sembrava che gli ucraini avessero un piano strutturato per riconquistarle. Alla controffensiva ucraina si era arrivati con mesi di pianificazione e condivisione di informazioni tra l’esercito ucraino e le intelligence occidentali.Nelle settimane immediatamente precedenti, l’esercito ucraino aveva ottenuto altri successi militari, più circoscritti ma molto significativi per ragioni simboliche e strategiche. Tra questi l’, la più importante nave da guerra russa della flotta del mar Nero, le , probabilmente frutto di un attacco mirato ucraino, e la riconquista dell’, piccola isola ucraina nel mar Nero, occupata dai soldati russi all’inizio dell’invasione del paese che aveva assunto un grosso valore simbolico.  La seconda importante controffensiva ucraina si è concretizzata lo scorso autunno, tra ottobre e novembre, nella regione di Kherson. Si è conclusa con la liberazione di Kherson, una delle città di cui l’esercito russo aveva preso il controllo all’inizio dell’invasione, oltre che l’unica capitale regionale conquistata dai russi. Kherson era stata anche una delle città in cui gli ucraini avevano resistito con più forza ai tentativi di “” forzata. La riconquista di Kherson è stata strategicamente e simbolicamente molto importante per l’Ucraina, e ha dimostrato ancora una volta le grandi difficoltà dell’esercito russo.  Dallo scorso autunno e dopo la riconquista di Kherson, la guerra in Ucraina è entrata in una fase di sostanziale stallo. La controffensiva ucraina per respingere la Russia ha rallentato, e da parte sua l’esercito russo ha continuato a procedere a rilento senza significativi avanzamenti sul campo. Da allora le energie dei due eserciti e i combattimenti si sono concentrati soprattutto su due città dell’Ucraina orientale: , rispettivamente nella regione di Donetsk e in quella di Luhansk.Soprattutto attorno a Bakhmut i combattimenti si sono trasformati in una durissima guerra di logoramento, che oltre ad aver di fatto distrutto la città e tutti i dintorni sta provocando gravi perdite da entrambe le parti: i due eserciti si stanno scontrando frontalmente, combattendo casa per casa nelle aree urbane e scavando trincee nelle aree rurali.  In questa nuova e attuale fase della guerra, la Russia ha nel frattempo adottato una nuova strategia: dove non arriva con uomini e mezzi colpisce a distanza con bombardamenti violenti e periodici, senza fare distinzione tra obiettivi civili e militari. Nel corso degli ultimi mesi l’esercito russo ha compiuto regolari e costanti attacchi missilistici su diverse città ucraine, .Oltre ad edifici civili e complessi residenziali, gli attacchi hanno mirato soprattutto alle  e hanno causato regolari interruzioni di corrente e problemi alle reti idriche di varie città. Per questo motivo, i ",
        "ranked": 13,
        "placed": "Abroad",
        "epoch": 1677302107.6844695,
        "language": "IT",
        "source": "ilPost"
    },
    {
        "title": "Il cantante statunitense R. Kelly è stato condannato a vent’anni di carcere",
        "date_raw": "February 23, 2023",
        "date": "2023-02-23",
        "url": "https://www.ilpost.it/mondo/",
        "news_url": "https://www.ilpost.it/2023/02/23/r-kelly-condannato-carcere-20-anni-pedopornografia/",
        "subtitle": " Per pedopornografia e adescamento di minori: sconterà quasi tutta la pena assieme ai 30 anni a cui era già stato condannato per abusi sessuali\t",
        "content": "Il cantante e produttore statunitense R. Kelly è stato  a 20 anni di carcere per pedopornografia e adescamento di minori, reati di cui era stato riconosciuto colpevole lo scorso settembre. R. Kelly era già stato condannato a 30 anni di carcere in un altro processo in cui era stato giudicato colpevole di sfruttamento sessuale e associazione a delinquere: il giudice del tribunale federale di Chicago che ha emesso la sentenza ha stabilito che sconterà 19 dei 20 anni di pena previsti assieme ai 30 che stava già scontando, accogliendo in parte le richieste della difesa in caso di condanna. Di fatto quindi dovrà passare in carcere 31 anni, uno in più della pena che stava già scontando.R. Kelly, pseudonimo di Robert Sylvester Kelly, ha 56 anni ed è stato famoso soprattutto negli anni Novanta e nei primi anni Duemila grazie a singoli come “I believe I can fly” e “Ignition”. Nel giugno del 2022 era stato  a 30 anni: secondo i giudici, aveva sfruttato la sua fama per attrarre giovani donne e ragazze minorenni interessate a una carriera nella musica per poi sottoporle a gravi abusi fisici, psicologici e sessuali, con la complicità di alcuni manager e assistenti. Il settembre successivo invece era stato  di sei dei tredici capi d’accusa per cui era stato incriminato nel processo per cui è arrivata giovedì la sentenza.Il processo riguardava vicende successe più di 20 anni fa e già finite al centro di un ulteriore processo, che si era svolto nel 2008 in seguito alla circolazione di un video in cui si vedeva il cantante fare sesso con una ragazza di 14 anni. In quell’occasione R. Kelly era stato assolto perché la ragazza che lo aveva accusato non testimoniò. La scorsa estate però la stessa ragazza – oggi 37enne, identificata con lo pseudonimo “Jane” – aveva deciso di testimoniare, sostenendo di essere lei la persona ripresa nel video e accusando R. Kelly di aver abusato di lei centinaia di volte quando era minorenne. Oltre a lei altre quattro donne avevano rivolto al cantante le stesse accuse.R. Kelly è stato accusato di reati legati ad abusi sessuali e sfruttamento della prostituzione anche in Minnesota, dove per ora non si è tenuto alcun processo.",
        "ranked": 10,
        "placed": "Abroad",
        "epoch": 1677302107.6932673,
        "language": "IT",
        "source": "ilPost"
    },
    {
        "title": "L’imprenditore di criptovalute Sam Bankman-Fried, arrestato per truffa finanziaria a dicembre, è stato incriminato per nuovi capi d’accusa",
        "date_raw": "February 23, 2023",
        "date": "2023-02-23",
        "url": "https://www.ilpost.it/mondo/",
        "news_url": "https://www.ilpost.it/2023/02/23/sam-bankman-fried-criptovalute-incriminato/",
        "subtitle": null,
        "content": "Sam Bankman-Fried, fondatore ed ex amministratore delegato della piattaforma di scambio di criptovalute FTX, è stato incriminato per quattro , tra cui quello di aver cercato di organizzare una truffa bancaria e aver gestito un’attività di trasferimento di denaro senza le autorizzazioni necessarie. Bankman-Fried, che ha 30 anni ed è statunitense, era stato  lo scorso dicembre e  dalla procura federale con varie accuse, tra cui quelle di aver truffato i propri investitori, frode telematica, riciclaggio di denaro e associazione a delinquere finalizzata alla frode. Attualmente i capi d’accusa per cui è incriminato sono dodici: dopo l’arresto si era dichiarato non colpevole.Il caso di Bankman-Fried e di FTX è stato uno dei maggiori scandali di sempre nel settore delle criptovalute: ha portato al fallimento della società e poi all’arresto del suo fondatore, che al momento dell’arresto viveva alle Bahamas, dove aveva sede l’azienda. In particolare, Bankman-Fried è stato accusato di avere usato i soldi depositati dai clienti di FTX per finanziare una sua attività separata (Alameda Research, che si occupa di trading finanziario), con l’obiettivo di fare generose donazioni politiche e grossi acquisti immobiliari privati, perdendo in questo modo circa otto miliardi di dollari di investimenti e i risparmi di migliaia di persone. ",
        "ranked": 11,
        "placed": "Abroad",
        "epoch": 1677302107.7008407,
        "language": "IT",
        "source": "ilPost"
    },
    {
        "title": "Sono stati concessi gli arresti domiciliari a Francesco Giorgi, indagato nel caso di sospetta corruzione al Parlamento Europeo",
        "date_raw": "February 24, 2023",
        "date": "2023-02-24",
        "url": "https://www.ilpost.it/mondo/",
        "news_url": "https://www.ilpost.it/2023/02/24/arresti-domiciliari-francesco-giorgi/",
        "subtitle": null,
        "content": "Giovedì sera il tribunale di Bruxelles, in Belgio, ha concesso gli arresti domiciliari a Francesco Giorgi, uno dei principali imputati nel caso di  al Parlamento Europeo da parte del Qatar e del .Giorgi fa l’assistente parlamentare ed era stato arrestato lo scorso 9 dicembre insieme all’ex europarlamentare del PD Pier Antonio Panzeri, di cui era stato assistente in passato, all’ex vicepresidente del Parlamento Europeo Eva Kaili, sua compagna, e a Niccolò Figà-Talamanca, a capo della ong No Peace Without Justice. Nelle scorse settimane era stato arrestato anche un altro italiano, l’europarlamentare Andrea Cozzolino, eletto col PD nel gruppo dei Socialisti e Democratici, di cui Giorgi era attualmente assistente. Nelle settimane successive, Figà-Talamanca , e a Cozzolino sono stati concessi i domiciliari.",
        "ranked": 8,
        "placed": "Abroad",
        "epoch": 1677302107.7108586,
        "language": "IT",
        "source": "ilPost"
    },
    {
        "title": "La Banca Mondiale sta cercando un nuovo presidente",
        "date_raw": "February 24, 2023",
        "date": "2023-02-24",
        "url": "https://www.ilpost.it/mondo/",
        "news_url": "https://www.ilpost.it/2023/02/24/nuovo-presidente-banca-mondiale/",
        "subtitle": " L'ultimo si era dimesso per le sue posizioni negazioniste sul riscaldamento globale, e potrebbe sostituirlo l'indo-statunitense Ajay Banga\t",
        "content": "La Banca Mondiale, istituzione internazionale con sede a Washington che comprende la Banca internazionale per la ricostruzione e lo sviluppo e l’Agenzia internazionale per lo sviluppo,  dopo che l’ultimo, l’americano David Malpass, ha annunciato le dimissioni la settimana scorsa. Malpass era stato messo a capo dell’istituzione nel 2019 dall’allora presidente degli Stati Uniti Donald Trump, e negli ultimi mesi si era scontrato con l’amministrazione Biden per essersi rifiutato di dire se riconosceva o meno il prevalente consenso scientifico sul fatto che l’uso dei combustibili fossili fosse la causa del riscaldamento globale.Il presidente americano Joe Biden ha scelto come candidato per sostituire Malpass l’imprenditore indo-statunitense Ajay Banga, ex CEO dell’azienda di pagamenti elettronici Mastercard. Nell’annuncio, Biden ha sottolineato che Banga ha decenni di esperienza nella creazione di aziende internazionali e partenariati tra pubblico e privato per finanziare possibili soluzioni ai cambiamenti climatici e alla migrazione, nonché la capacità di interfacciarsi con i vari leader globali. Tra gli altri punti di forza ci sono anche la sua profonda conoscenza dei paesi in via di sviluppo e la capacità di mobilitare grossi capitali privati per affrontare problemi sociali di enorme portata, come il cambiamento climatico.Banga è attualmente vicepresidente di General Atlantic, una società che ha investito oltre 800 milioni di dollari nella ricerca di nuove soluzioni per veicoli elettrici, energia solare e agricoltura sostenibile. Nei dodici anni in cui ha lavorato a Mastercard ha spesso guidato progetti riguardanti il clima, l’uguaglianza di genere e l’agricoltura sostenibile.La Banca Mondiale è un’istituzione creata alla fine della Seconda guerra mondiale insieme al Fondo Monetario Internazionale, e tradizionalmente la nomina del presidente della prima spetta agli Stati Uniti, mentre quella del direttore del secondo ai governi europei. Non è comunque sicuro che Banga finirà per essere il presidente dell’istituzione: oltre agli Stati Uniti, anche l’India dovrebbe sostenerne la candidatura, ma la Germania sta prendendo in considerazione di candidare una donna di alto livello, dato che la Banca Mondiale è stata guidata da uomini per tutti i suoi 77 anni di storia.Inizialmente la Banca Mondiale aveva lo scopo di aiutare la ricostruzione dei paesi più colpiti dalla guerra, ma nel corso degli anni il suo scopo è cambiato e si è evoluto. Al momento si occupa di studiare i processi che portano le nazioni allo sviluppo economico e offrire capitali, assistenza e consigli ai paesi più poveri. Se Banga dovesse essere confermato alla presidenza, avrebbe il compito complesso di bilanciare la priorità della lotta al cambiamento climatico – che preoccupa soprattutto i paesi occidentali sviluppati – e quelle dei paesi in via di sviluppo, che sono i primi a soffrire le conseguenze dell’emergenza climatica ma vogliono raggiungere livelli più alti di sviluppo e benessere economico.La candidatura di Banga  da Oxfam, una delle principali organizzazioni non governative che si occupano di lotta alla povertà, che ritiene che la presidenza della banca dovrebbe essere decisa da un processo democratico e trasparente, dato che «la Banca mondiale non è una banca statunitense, una banca commerciale o una società di private equity».",
        "ranked": 7,
        "placed": "Abroad",
        "epoch": 1677302107.7327693,
        "language": "IT",
        "source": "ilPost"
    },
    {
        "title": "Il debole piano della Cina per il cessate il fuoco in Ucraina",
        "date_raw": "February 24, 2023",
        "date": "2023-02-24",
        "url": "https://www.ilpost.it/mondo/",
        "news_url": "https://www.ilpost.it/2023/02/24/cina-pace-guerra-ucraina-russia/",
        "subtitle": " Il testo in 12 punti invita a riprendere i negoziati, ma si rafforza l'ipotesi che il governo cinese voglia inviare armi alla Russia\t",
        "content": "In occasione del , il governo cinese ha diffuso un documento con il quale chiede la ripresa delle trattative di pace tra Russia e Ucraina, evitando un ulteriore aggravamento del conflitto. La proposta è suddivisa in dodici punti, è stata diffusa da alcuni giornali cinesi nella giornata di venerdì e anticipa un discorso che dovrebbe tenere a breve il presidente cinese Xi Jinping.Il  non contiene comunque particolari novità rispetto alle posizioni mantenute finora dalla Cina sulla guerra in Ucraina, compreso l’approccio critico nei confronti dell’Occidente e la mancanza di rimostranze nei confronti della Russia per avere invaso il paese. La pubblicazione è avvenuta a pochi giorni di distanza da alcune segnalazioni dei servizi segreti degli Stati Uniti sul possibile coinvolgimento della Cina nel fornire armi alla Russia, circostanza solo parzialmente respinta dal governo cinese.Nel documento si dice che la comunità internazionale dovrebbe «creare le condizioni» per far ripartire i negoziati di pace, segnalando la disponibilità della Cina a collaborare. Tra gli obiettivi contenuti nei dodici punti c’è quello di evitare una «crisi nucleare» e che siano impiegate nel conflitto armi chimiche.Il testo sembra contenere allusioni alla Russia e ai duri bombardamenti che ha condotto finora anche contro la popolazione, ricordando la necessità di «aderire fermamente alle leggi umanitarie internazionali, evitando attacchi su civili o edifici civili». Altre formulazioni sembrano essere invece riferite ai paesi occidentali e in particolare alla NATO, con l’invito a non espandere le collaborazioni militari e a non alimentare le tensioni.Dall’inizio della guerra, il governo della Cina  a mostrarsi come un paese neutrale e interessato a ridurre le tensioni tra Ucraina e Russia. Al tempo stesso non ha però criticato la Russia per l’invasione e ha piuttosto accusato i paesi occidentali di avere alimentato le tensioni. Il documento riflette queste posizioni e non introduce particolari elementi di novità, come hanno segnalato nelle ultime ore vari osservatori ricordando che da poco la Cina si è  per la quarta volta in una votazione alle Nazioni Unite per chiedere alla Russia di ritirarsi dall’Ucraina.Il consigliere per la sicurezza nazionale degli Stati Uniti, Jake Sullivan,  la pubblicazione del documento: «La mia prima reazione vedendolo è che si sarebbe potuto fermare al punto uno, che indica la necessità di rispettare la sovranità nazionale. L’Ucraina non stava attaccando la Russia. La NATO non stava attaccando la Russia. Gli Stati Uniti non stavano attaccando la Russia». Anche il governo dell’Ucraina ha accolto cautamente la diffusione dei dodici punti,  un «buon segno» da parte della Cina, ma ricordando che finora il paese non ha dato un particolare sostegno all’Ucraina.La diffusione del documento è avvenuta a pochi giorni di distanza dalla  dei servizi segreti statunitensi sulla possibile preparazione di forniture di armi cinesi verso la Russia. Non ci sono molti dettagli, ma  il giornale tedesco  il governo russo avrebbe in corso una trattativa con una società cinese per l’acquisto di un centinaio di droni, che potrebbero essere consegnati già il prossimo aprile. Xian Bingo Intelligent Aviation Technology, l’azienda cinese sospettata delle forniture starebbe inoltre valutando la costruzione di un proprio impianto di produzione in Russia. Per ora il governo della Cina non ha commentato la notizia, mentre aveva negato le affermazioni dei servizi segreti statunitensi.",
        "ranked": 6,
        "placed": "Abroad",
        "epoch": 1677302107.7390738,
        "language": "IT",
        "source": "ilPost"
    }
]
