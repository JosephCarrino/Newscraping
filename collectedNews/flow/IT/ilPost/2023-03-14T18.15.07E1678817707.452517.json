[
    {
        "title": "Gli stupri su bambine e bambini commissionati in streaming",
        "date_raw": "March 14, 2023",
        "date": "2023-03-14",
        "url": "https://www.ilpost.it/mondo/",
        "news_url": "https://www.ilpost.it/2023/03/14/stupri-bambini-diretta-streaming/",
        "subtitle": " Li ha raccontati Le Monde in un'inchiesta: individuare e condannare i committenti di questi video non è semplice ",
        "content": "Il quotidiano francese   su gravi atti di pedocriminalità commessi in diretta streaming: cittadini europei o di altri paesi occidentali commissionano, comprano e guardano gli abusi sessuali commessi in paesi come le Filippine su bambine e bambini anche di pochi mesi proprio mentre avvengono. Non c’è una grande organizzazione criminale dietro a questo tipo di violenza sessuale, spesso incestuosa: tutto avviene in casa e attraverso social network, programmi e società di pagamenti elettronici molto diffusi e ordinari.Le Filippine sono il primo paese dove questo tipo sfruttamento si verifica materialmente, ma ne sono coinvolti anche altri. Si tratta, spiega , di un reato che è aumentato costantemente negli ultimi dieci anni, che si è aggravato durante la pandemia e che, per vari motivi, è molto difficile far emergere.Il reportage di  è stato scritto dalla giornalista Lorraine de Foucher. È stato pubblicato tra il 9 e l’11 marzo in tre puntate, accompagnato anche da un  di circa mezz’ora che si può vedere in francese o in tedesco su .Sia l’inchiesta che il documentario si aprono con la storia di Diwa, una bambina filippina di 11 anni. Racconta come la madre biologica e altri familiari hanno quotidianamente abusato di lei, del fratello adottivo di 8 anni e del cugino di 6 davanti a una webcam. Diwa racconta che, prima di essere portata via dalla famiglia e trasferita in una casa rifugio aveva un solo «giorno libero» alla settimana, durante il quale gli abusi si fermavano, che la «chiamavano sempre», anche dopo che era andata a dormire, e che la famiglia la ricattava: «Mi dicevano che era per loro, che era solo un momento. Che era per riparare il tetto». E le dicevano anche che se non avesse fatto quello che le chiedevano l’avrebbero cacciata di casa «tutta nuda».È difficile sapere con precisione quante persone abbiano ordinato a distanza lo stupro di Diwa. Lei racconta che gli sconosciuti che vedeva sul telefonino e che la guardavano mentre veniva abusata erano «sempre nuovi, ogni volta»: «Ero la loro preferita perché sono una ragazzina». Mentre parla con la giornalista di , Diwa si trova in una casa rifugio di Olongapo, città delle Filippine settentrionali a ovest di Manila, la capitale.La casa rifugio è stata creata da Shay Cullen, un prete irlandese di 79 anni che attraverso la fondazione Preda, creata quarant’anni fa, ha dedicato la propria vita ai minori e alle minori vittime di violenza e sfruttamento sessuale. Spiega che nel 1969, quando era un giovane missionario appena arrivato nelle Filippine, veniva confuso per un soldato americano. A Olongapo si trovava infatti la seconda più grande base militare all’estero degli Stati Uniti, che raggiunse la sua massima espansione durante la guerra del Vietnam. La città, racconta il prete, offriva ai marines che tornavano dalla guerra «uno svago sessuale». Ma oggi lo sfruttamento, compreso quello di bambine e bambini, «ha abbandonato i marciapiedi per entrare nel mondo dei social network, dove gli stupri non sono più consumati direttamente, ma attraverso uno schermo».Per nominare questo reato la polizia francese usa l’espressione “pedocriminalità in live streaming”, un fenomeno apparso nel 2012 che consiste nel trasmettere, su commissione, tramite webcam a fini commerciali video di violenze sessuali commesse da adulti su minori. È un’industria particolarmente sviluppata nei paesi dell’Asia meridionale dove questa attività costituisce, di fatto, un’alternativa alla miseria. Nelle Filippine la pratica viene chiamata con l’acronimo “OSEC”: Online Sexual Exploitation of Children.L’International Justice Mission (IJM), organizzazione internazionale che lotta contro queste forme di violenza, dice che negli ultimi tre anni i reati sessuali commessi su minori in live streaming sono triplicati. In un rapporto del 2020 scrive anche che le segnalazioni arrivano otto volte più dalle Filippine che da altri paesi come Brasile, Messico o India. Dice che nel 41 per cento dei casi gli stupri sono commessi dai genitori biologici e nel 42 per cento da altri familiari: il che ne fa un reato prevalentemente incestuoso. A Nanterre, in Francia, l’Ufficio Centrale per la Repressione delle Violenze contro le persone persone (l’OCRVP, una divisione speciale della polizia) ha aperto una quarantina di dossier su casi di OSEC nelle Filippine: coinvolgono circa trecento cittadini francesi.Quando nelle Filippine un caso di OSEC arriva ai servizi sociali, i bambini e le bambine vengono date in affidamento e spesso finiscono nella casa rifugio della fondazione Preda dove, al momento dell’inchiesta di , si trovano quasi 200 minori. Ci sono bambini e bambine, ci sono alcune adolescenti incinte e altre che tengono in braccio dei neonati partoriti dopo le violenze. Tutte e tutti sono lì per lo stesso motivo: «Uno stupro», dice Shay Cullen.Per aiutare i bambini e le bambine a superare il trauma, e anche per ottenere delle testimonianze che possano poi permettere di avviare un’indagine formale, Shay Cullen usa la terapia del rilascio emotivo. «È l’unico modo che questi bambini hanno per esprimere la loro rabbia. Ci hanno detto che sono stati violentati, che non sono protetti dalla loro famiglia e che nessuno si prende cura di loro».Il giorno in cui la giornalista di  è stata alla casa rifugio di Shay Cullen una dozzina di ragazzine è stata riunita in una stanza semi-buia. Le pareti erano ricoperte di cartoni per uova e il pavimento di materassi in gommapiuma. Lì, le bambine hanno cominciato a piangere, a urlare, a picchiare i pugni sui materassi e sui muri per cercare di liberare il loro dolore. Alla fine, è stata accesa la luce e Marie, una delle assistenti sociali della fondazione, ha preso parola: «Ho sentito tutte le vostre urla e il vostro dolore, sento il vostro dolore». Spesso, a quel punto, iniziano i racconti e le bambine e i bambini riescono a mettere insieme le parole per raccontare quello che hanno subìto: «Vorrei che chiunque mi abbia fatto questo possa soffrire come soffro io», dice una di loro.Marie ha raccontato a  che i bambini e le bambine vittime di sfruttamento sessuale in diretta streaming nonostante la giovanissima età hanno molte informazioni sui social utilizzati per i loro abusi o sui canali attraverso i quali avvengono i trasferimenti di denaro. E non sono né particolarmente segreti né complessi da individuare. I primi contatti con cittadini europei o americani avvengono su forum, siti porno o su Facebook. Le dirette avvengono su Facebook o su Skype e le transazioni su Western Union o PayPal.I genitori e gli zii adottivi di Diwa, ad esempio, hanno cominciato pubblicando foto di lei su Facebook: immagini banali del suo compleanno mentre tiene tra le mani un palloncino a forma di numero 10 e mentre guarda una torta. Queste foto erano in realtà «una pubblicità per i predatori occidentali», dice Shay Cullen. La polizia filippina ha poi intercettato uno scambio tra la madre di Diwa e un certo René, residente in Svizzera: «Cosa mi fai per 200 dollari?», «Se vuoi un video di mia figlia, dovrai mandare un regalo più grande. La posso scopare con il mio compagno. Lei è mia figlia, ha 10 anni, è vergine. Non la posso sacrificare per niente». Da un’analisi degli estratti conto, risulta che gli zii di Diwa, sfruttandola, abbiano guadagnato molti soldi per il paese in cui vivono: 4.500 dollari, più di 4.200 euro, ovvero lo stipendio medio di un anno. Diwa, il fratello e il cugino sono stati liberati nel novembre del 2021.Parte di una conversazione riportata da Le Monde tra un “committente” e la madre di Diwa.Per cercare di scoprire gli stupri che avvengono in questa modalità, gli agenti della polizia filippina creano delle false identità. Hanno ad esempio creato il profilo Facebook di un uomo di nome Hugo, che vive in Germania. Nel luglio del 2019, Hugo è stato contattato da una 24enne, Jocelyn G., che vive a Taguig, vicino a Manila: «Ti piacciono le ragazzine?», scrive lei. «Se le ragazzine si mettessero nude per te, tu pagheresti?». A quel punto la donna invia una serie di banali foto di famiglia, in cui sono presenti delle bambine, e dice che ha difficoltà a pagare l’affitto. Per quattro volte chiede al falso Hugo di che età voglia le bambine. La conversazione prosegue con varie trattative su prezzi e servizi, che variano tra i 30 e gli 80 euro a seconda del numero di bambine coinvolte e del tipo di pratica sessuale richiesta. In quattro giorni, Jocelyn chiama Hugo undici volte, insiste molto, dichiara di essere malata e povera e di non avere niente da mangiare. Chiede anche che Hugo le faccia consegnare a casa un cellulare e la polizia viene dunque a conoscenza del suo indirizzo. Il 30 luglio del 2019 è il giorno deciso per il live streaming in cui Jocelyn coinvolge la sorella di 7 anni, Angelica. Jocelyn si collega a Facebook Live, gli abusi cominciano e la polizia, appostata fuori casa, fa irruzione. Liberano Angelica e altri due bambini di 1 e 2 anni. Il giorno successivo, Angelica viene accolta in una casa rifugio e l’assistente sociale le fa delle domande su quello che ha subito. La conversazione viene riportata da “Quanti anni hai, Angelica?” “Sette anni”“Cosa fanno tuo padre e tua madre?” “Mio padre è un autista di , mia madre non lavora”.“Sai dove ti trovi, ora?” “Al rifugio per bambini”.“E sai perché sei qui?” “Per quello che mi ha fatto mia sorella Jocelyn”“Che cosa ti ha fatto?” “Mi fa spogliare davanti al telefono e mi lecca là” (Nella sua relazione l’assistente sociale riporta che la bambina mostra le sue parti intime).“Quante volte l’ha fatto?” “Quando ha bisogno di soldi per comprare il riso”“E come funziona ? “Filma mentre parla americano”“Obbliga anche altre persone a spogliarsi?” “Sì, i bambini della porta accanto e il bebé”“Tua madre è d’accordo?” “Sì, ci servono i soldi”L’assistente sociale che ha parlato con Angelica si chiama Arlene Brosas: dopo anni passati a fare l’assistente sociale è diventata deputata alla Camera per il partito che si occupa dei diritti delle donne, il Partito delle donne di Gabriela. Le Filippine, spiega a , «faticano a garantire diritti a donne e bambini». Dice anche che l’estrema povertà e la malnutrizione ancora diffusa in molte regioni hanno trasformato l’arcipelago nel «leader mondiale dello stupro online»: di fatto, la vendita di minori è una fonte di reddito.C’è la questione economica, dunque, ma ci sono anche altre ragioni, spiega Borsas: la popolazione parla molto bene l’inglese, le connessioni Internet sono di buona qualità un po’ ovunque e molti genitori sono emigrati lasciando i bambini alla famiglia allargata. Le Filippine non sono comunque l’unico paese coinvolto nelle pratiche di pedocriminalità in diretta: ci sono anche alcuni paesi dell’Africa o dell’Europa dell’Est, ci sono l’India, il Brasile e il Messico.Nel 2022 Mama Fatima Singhateh, relatrice speciale delle Nazioni Unite sulla vendita e lo sfruttamento sessuale dei bambini e delle bambine, è stata nelle Filippine spiegando, nella sua relazione finale, che ci sono diverse cose che non funzionano per affrontare con efficacia il problema: l’assenza di dati precisi del fenomeno, la difficoltà a individuare i casi di stupro online, l’assenza di sufficienti e adeguate strutture di accoglienza e cura per le vittime e l’assenza di cooperazione nazionale e internazionale. La Francia, spiega , ha da poco inviato un agente dell’OCRVP all’ambasciata di Manila per sviluppare delle procedure condivise tra i due paesi.Tra gli aggressori di Angelica c’è un francese sulla sessantina, incriminato per “complicità in uno stupro” da un tribunale di Parigi. A casa sua sono state trovate centinaia di migliaia di video, alcuni dei quali hanno a che fare con casi di OSEC. L’uomo dice di non aver commissionato direttamente quei video. Ma lo studio dei suoi movimenti bancari rivela tanti piccoli bonifici, per un totale di quasi 25.000 euro, effettuati tramite Western Union e PayPal a parenti di genitori che sfruttano i propri figli nelle Filippine. Lui si è difeso parlando di «transazioni per aiuti alimentari»: «Si vedeva che erano nei guai».La dissociazione tra quanto è accaduto e quanto narra quest’uomo chiamato Michel è piuttosto “tipica”, si dice nell’inchiesta di . La psicologa incaricata della sua perizia ha spiegato che «l’atto non viene riconosciuto dal punto di vista delle sue conseguenze per sé e per gli altri: viene meno la consapevolezza dell’alterità». L’uomo non ha «capacità empatiche» per i bambini vittime, specialmente quando sono visti in un video e si trovano dall’altra parte del pianeta.A Nanterre, Véronique Béchu è la responsabile della sezione minori dell’OCRVP. Ha sentito sostenere centinaia di volte la linea difensiva come quella di Michel: sono “solo” immagini. «Non tutti i committenti di abusi tramite streaming e i consumatori di video e foto passano ai fatti. Ma tutti coloro che hanno agito, hanno visto almeno una volta queste immagini. In circa il 15 per cento dei casi diventano committenti, aggressori o complici».Béchu spiega che in tre anni, in Francia, le denunce sono aumentate del 30 per cento. Nel 2020, il suo ufficio ha ricevuto 25 mila segnalazioni. Nello stesso anno, il National Center for Missing and Exploited Children (NCMEC), organizzazione legata al Congresso degli Stati Uniti, ha emesso 85 mila segnalazioni che riguardavano residenti in Francia.Ma c’è un dato che più di tutti preoccupa Véronique Béchu. L’età media delle vittime. Nel 2021, l’età media dei bambini e delle bambine presenti nei video e nelle immagini da loro analizzate era di 24 mesi. Da settembre 2022 è di 8 mesi. Béchu spiega che la pedocriminalità è socialmente trasversale, che coinvolge uomini egocentrici, narcisisti e immaturi, come spiegano gli esperti, che usano questi video come una valvola psichica. Come nella dipendenza da sostanze, quando la quantità o la potenza delle dosi deve via via aumentare, anche in questo caso c’è la ricerca costante e progressiva di maggiore violenza degli atti a cui si assiste: per questo l’età delle vittime cala notevolmente.Negli ultimi anni, spiega , la cui inchiesta si concentra molto sui casi francesi, l’OCRVP ha cercato di rafforzare la propria risposta al fenomeno. La sezione minori dell’OCRVP sta per diventare un ufficio a sé, aumentando da diciotto a cinquanta i poliziotti attivi. Prima del 2019, inoltre, in Francia i casi di abusi in streaming venivano gestiti dalla procura del luogo dove veniva individuato l’autore, in tribunali a volte scarsamente formati sul fenomeno che arrivavano a condanne per semplici reati di detenzione e diffusione di immagini pedopornografiche. Ora i procedimenti hanno cominciato a essere inoltrati alla procura di Parigi, che sta aprendo indagini per “concorrenza in stupro, associazione a delinquere e tratta di esseri umani”, dunque accuse penali più gravi.L’ultima parte dell’inchiesta di  spiega come far emergere il fenomeno e poi dimostrarlo in tribunale non sia comunque una cosa semplice, come non lo è identificare le vittime. Le dirette streaming sono per loro natura effimere, nella maggior parte dei casi non vengono né registrate né archiviate e la difesa comune per gli indagati è sostenere che lo streaming alla fine non sia avvenuto, che si trattava di una truffa. Se tra le migliaia di video archiviate da Michel non ci fossero stati anche quelli realizzati in diretta, lui non sarebbe stato incriminato.In assenza di video registrati, la polizia deve basarsi sulle conversazioni nelle varie chat e sulle varie transazioni bancarie. «Il settore finanziario gioca un ruolo cruciale nella lotta contro la violenza sessuale sui bambini online e in live, perché l’informazione finanziaria è una delle prove più solide», spiega la divisione francese di ECPAT, una rete internazionale di organizzazioni impegnata nella protezione di bambine e bambini da ogni forma di sfruttamento. Le grandi società di tecnologia collaborano con le autorità, ma faticano a rilevare contenuti illegali fruiti attraverso gli strumenti che mettono a disposizione. E gli ostacoli non sono solo tecnici, dice . «In termini di pedocriminalità, le principali piattaforme esistenti hanno l’obbligo di collaborare con la polizia, ma nessun obbligo di individuazione», dice ad esempio Ludivine Piron, di ECPAT.Ci sono associazioni che forniscono alle società un accesso alle banche dati contenenti le tracce digitali delle attività, delle azioni o delle comunicazioni manifestate da un utente in rete e che sono collegate a reati di pedocriminalità. Ed esistono anche software che consentono di confrontare le foto che si trovano online con un database di immagini da bloccare automaticamente (per esempio photoDNA di Microsoft). Ma sono tecnologie utilizzate su base volontaria, che non servono a rilevare nuovi contenuti in modo adeguato o che non vengono utilizzate per il monitoraggio dei contenuti in streaming.Delle tecnologie più adeguate però esistono, dice , come ad esempio quelle sviluppate da Yubo, un’app che permette di fare videochiamate con persone sconosciute da ogni parte del mondo e che è usata principalmente dagli adolescenti. Yubo blocca automaticamente i contenuti che ritiene problematici attraverso l’acquisizione regolare di screenshot durante gli streaming, che vengono analizzati dall’algoritmo con l’intervento, se necessario e nei casi più ambigui, dalla moderazione umana.Ciò che secondo  impedisce alle grandi società di migliorare il rilevamento dei contenuti illeciti è l’investimento finanziario che comporterebbe il rafforzamento della moderazione umana, necessaria per verificare gli alert dati dai sistemi di rilevamento automatico: di questo investimento «le piattaforme fanno volentieri a meno se non sono obbligate a farlo». Altro motivo è la tutela della privacy online. Nel 2021 Apple aveva annunciato ad esempio  per individuare le immagini pedopornografiche direttamente sui dispositivi mobili venduti dall’azienda negli Stati Uniti. A causa delle preoccupazioni sulla privacy online, il progetto è stato abbandonato.Una svolta potrebbe arrivare, per alcuni paesi, dalla Commissione europea che, nel maggio del 2022, ha proposto una bozza di  comune per potenziare la tutela dei minori online e la prevenzione degli abusi: impone degli obblighi alle grandi società di tecnologia al fine di rilevare, segnalare e rimuovere il materiale pedopornografico e si occupa anche, in modo specifico, dei servizi di streaming.",
        "ranked": 0,
        "placed": "Abroad",
        "epoch": 1678814107.1980922,
        "language": "IT",
        "source": "ilPost"
    },
    {
        "title": "In Nepal non si potrà più fare trekking da soli",
        "date_raw": "March 13, 2023",
        "date": "2023-03-13",
        "url": "https://www.ilpost.it/mondo/",
        "news_url": "https://www.ilpost.it/2023/03/13/nepal-divieto-trekking-da-soli/",
        "subtitle": " Per motivi di sicurezza sarà obbligatorio essere accompagnati da una guida ufficiale o unirsi a un gruppo: ma è anche una questione economica\t",
        "content": "Il Nepal ha introdotto nuove regole per i suoi percorsi di trekking, una delle maggiori attrazioni turistiche del paese: dal 1° aprile non sarà più possibile fare escursionismo in solitaria, ma sarà necessario affidarsi a una guida registrata o unirsi a un gruppo che ne preveda una.La decisione è stata presa cinque anni dopo un . L’obiettivo è anzitutto aumentare la sicurezza degli escursionisti: secondo fonti governative ogni anno sono circa una cinquantina quelli per cui è necessario attivare lunghe e dispendiose operazioni di ricerca. L’obbligo di affidarsi a una guida ufficiale però dovrebbe avere anche un impatto economico, aumentando le entrate e creando posti di lavoro.In Nepal ci sono otto delle montagne più alte al mondo, ma anche numerose regioni note per i percorsi di trekking: sono famosi il circuito alle pendici del monte Annapurna e il trekking che tocca il campo base dell’Everest. Il nuovo regolamento verrà applicato su tutte le tratte all’interno del Trekkers’ Information Management System, un sistema di controllo già attivo che prevede l’emissione di una card da parte dell’ente turistico nepalese (NTB) in seguito all’ottenimento dell’autorizzazione all’escursione.Molte delle vie utilizzate dagli escursionisti in Nepal sono piuttosto remote, lontane dai centri abitati e dalle strade percorribili in auto. In caso di emergenza, nel migliore dei casi possono essere necessarie alcune ore per raggiungere gli escursionisti, ma più spesso anche giorni. Per questo, secondo il governo, è necessario che il trekking venga praticato con guide ufficiali e registrate: il nuovo regolamento punta anche a risolvere il problema delle guide non ufficiali, in alcuni casi straniere, che spesso sono presenti sui percorsi nepalesi.Questo genere di turismo è una delle principali fonti di entrate nel paese e nell’ultimo decennio ha fatto registrare una grande crescita, bloccata solo dalla pandemia. Il 2019 è stato l’anno di maggiori ingressi turistici in Nepal, vicini a 1,2 milioni: di questi 300 mila erano escursionisti che hanno fatto almeno un trekking. Il numero è ovviamente crollato per le restrizioni per il coronavirus nei due anni seguenti, ma è tornato a 550.000 turisti nel 2022 e a oltre 70.000 nel solo mese di febbraio di quest’anno.Uno dei problemi, secondo chi è favorevole alla nuova misura, è proprio l’aumento delle persone che decidono di fare trekking. Se in passato erano poche e per lo più molto attrezzate e pronte, oggi più spesso i sentieri nepalesi sono percorsi da turisti con poca o nessuna esperienza e attrezzatura insufficiente: l’accompagnamento da parte di una guida professionista sarebbe quindi necessario.Escursionisti in prossimità del campo base dell’Everest (AP Photo/Karin Laub)La misura è stata però anche molto criticata da associazioni di escursionisti e da operatori turistici: da una parte si sottolinea come il trekking indipendente sia spesso una scelta “filosofica” e un’esperienza volontariamente differente dal seguire una guida, dall’altra si evidenzia come il nuovo regolamento aumenti notevolmente i costi. Secondo l’ente turistico nepalese, , con prezzi che possono crescere per escursioni più lunghe, mentre il costo di una escursione in un gruppo può variare a seconda del tipo e della lunghezza: il circuito dell’Annapurna varia fra gli 850 e i 1100 dollari. Lo stesso costo della card di autorizzazione è raddoppiato e ora è intorno ai 15 dollari.Secondo alcuni politici e osservatori locali la misura rischia di  e l’escursionismo nell’area, in passato considerato molto economico.",
        "ranked": 18,
        "placed": "Abroad",
        "epoch": 1678814107.216533,
        "language": "IT",
        "source": "ilPost"
    },
    {
        "title": "La polizia moldava dice di aver sventato un tentativo di sommossa durante una nuova protesta dei movimenti filorussi",
        "date_raw": "March 12, 2023",
        "date": "2023-03-12",
        "url": "https://www.ilpost.it/mondo/",
        "news_url": "https://www.ilpost.it/2023/03/12/moldavia-polizia-piano-disordini-sostenitori-filorussi/",
        "subtitle": null,
        "content": "La polizia moldava  di aver sventato il piano di un gruppo di persone che, secondo le ricostruzioni delle forze dell’ordine, erano state pagate per creare una sommossa durante una manifestazione contro il governo filo-occidentale organizzata domenica nella capitale Chisinau. Il capo della polizia moldava, Viorel Cernauteanu, ha detto che un agente moldavo si era infiltrato in un gruppo di 50-100 persone, alcune delle quali russe, a cui era stata promessa una ricompensa di  per creare disordini durante le proteste. La polizia ha fatto sapere di aver arrestato alcune decine di manifestanti, tra cui sette sospettati di voler creare disordini.La Moldavia è un piccolo paese di circa 2,5 milioni di abitanti che confina con la Romania e l’Ucraina e ha fatto parte dell’Unione Sovietica fino al 1991, cioè fino alla sua dissoluzione. La manifestazione di oggi si inserisce in un contesto di crescenti preoccupazioni per la sicurezza del paese, in cui si teme che la Russia stia preparando un piano per sovvertire l’ordine democratico.Come altre manifestazioni che si sono svolte di recente in Moldavia, la protesta di domenica a Chisinau era stata organizzata da un gruppo che si definisce Movimento per il Popolo ed è sostenuto dal partito populista e filorusso . Nelle ultime settimane il governo moldavo  di aver scoperto che la Russia sta cercando di organizzare un colpo di stato o imporre un governo filorusso nel paese, più o meno come aveva cercato di fare con l’Ucraina un anno fa, nei primi giorni dell’invasione: la presidente moldava Maia Sandu ha parlato dell’esistenza di un piano russo per sovvertire dall’interno l’attuale governo, con agenti stranieri sotto copertura. ",
        "ranked": 23,
        "placed": "Abroad",
        "epoch": 1678814107.232437,
        "language": "IT",
        "source": "ilPost"
    },
    {
        "title": "C’è stato un altro naufragio nel Mediterraneo",
        "date_raw": "March 12, 2023",
        "date": "2023-03-12",
        "url": "https://www.ilpost.it/mondo/",
        "news_url": "https://www.ilpost.it/2023/03/12/mar-mediterraneo-naufragio-acque-sar-libia-italia-soccorsi/",
        "subtitle": " La Guardia costiera dice che ci sono 30 migranti dispersi e alcune ong accusano le autorità italiane di aver ritardato di proposito i soccorsi\t",
        "content": "La Guardia costiera italiana ha fatto sapere che circa trenta migranti risultano dispersi nel naufragio di un barcone di migranti che si è capovolto domenica mattina nel mar Mediterraneo, circa 200 chilometri a nord delle coste di Bengasi, in Libia. Altre 17 persone sono state soccorse. A due settimane dal tragico , in cui sono morte almeno 72 persone, la vicenda del barcone naufragato domenica sta di nuovo attirando attenzioni e polemiche rispetto alle responsabilità nei soccorsi in mare: secondo Alarm Phone, il servizio che fornisce assistenza ai migranti nel Mediterraneo, le autorità italiane avrebbero «ritardato deliberatamente i soccorsi».Alle 2:28 di sabato Alarm Phone aveva lanciato un  per il soccorso del barcone di migranti, che si trovava  e stava trasportando 47 persone. L’imbarcazione in difficoltà era poi stata osservata dalla ong Sea Watch, che la aveva  dal suo aereo Seabird.In estrema sintesi, le  sono aree di mare in cui gli stati costieri competenti si impegnano a mantenere attivo un servizio di ricerca e salvataggio (in inglese , abbreviato in SAR). I confini delle zone SAR sono definiti da specifici trattati internazionali, e nel caso del mar Mediterraneo sono definiti da oltre vent’anni. Il Centro nazionale di coordinamento del soccorso marittimo di una certa zona SAR deve essere allertato e coordinare le operazioni di soccorso compiute da qualsiasi nave all’interno dell’area marittima di competenza: può tuttavia capitare che uno stato gestisca una zona SAR che comprende zone di mare su cui ha sovranità e altre su cui esercita una sovranità parziale o nessuna sovranità, ma in cui si impegna a esercitare una responsabilità sulle emergenze in mare.Secondo le prime informazioni, le segnalazioni di Alarm Phone erano state inviate sia al Centro nazionale di coordinamento del soccorso marittimo italiano che alle autorità maltesi e a quelle libiche. In una  citata dal , la Guardia costiera italiana ha fatto sapere che le autorità libiche avevano chiesto supporto al Centro nazionale di coordinamento italiano, sostenendo di non riuscire ad occuparsene. Così, il Centro italiano aveva dato istruzioni a tre navi mercantili nell’area di osservare lo stato del barcone e inviato al contempo altre navi verso l’area.Sempre nella nota, la Guardia costiera italiana ha spiegato che il barcone di migranti si era capovolto domenica mattina, durante le operazioni di soccorso, mentre alcune persone venivano soccorse su un mercantile diretto verso l’Italia: comunque più di 24 ore dopo rispetto a quando erano state fatte le prime segnalazioni di emergenza.Dato il ritardo con cui sembrano essersi svolte le prime operazioni di soccorso, Alarm Phone  le autorità italiane di aver «ritardato deliberatamente i soccorsi» e di aver «lasciato morire» i migranti, nonostante fossero state informate «dell’urgenza e della situazione di pericolo». L’ong Sea Watch  di «ancora un’omissione di soccorso», mentre Mediterranea Saving Humans  su Twitter che «siamo di fronte a un nuovo drammatico caso di non assistenza e ritardo nei soccorsi a persone in pericolo in mare».Nella nota, la Guardia costiera ha precisato che l’intervento di soccorso era «avvenuto al di fuori dell’area di responsabilità SAR italiana», a causa dell’«inattività degli altri Centri Nazionali di coordinamento e soccorso marittimo interessati»: sembra in sostanza ribaltare almeno in parte le responsabilità sulle autorità maltesi e libiche.Sulla questione si è espressa la nuova segretaria del PD Elly Schlein, che ha definito la questione «una vergogna per l’Italia e per l’Europa». Il segretario di +Europa Riccardo Magi invece ha fatto sapere di voler valutare la possibilità di , perché «le autorità italiane avrebbero ritardato i soccorsi in attesa della guardia costiera libica che non è mai arrivata». Sabato la Guardia costiera aveva fatto sapere di aver portato a terra  migranti in varie operazioni in corso da venerdì. ",
        "ranked": 22,
        "placed": "Abroad",
        "epoch": 1678814107.2517078,
        "language": "IT",
        "source": "ilPost"
    },
    {
        "title": "Secondo il governo l’incendio della scorsa settimana nel campo profughi rohingya in Bangladesh sarebbe stato intenzionale",
        "date_raw": "March 13, 2023",
        "date": "2023-03-13",
        "url": "https://www.ilpost.it/mondo/",
        "news_url": "https://www.ilpost.it/2023/03/13/rohingya-incendio-sabotaggio/",
        "subtitle": null,
        "content": "Dopo giorni di indagini, una commissione investigativa del governo del Bangladesh ha detto che il grosso incendio avvenuto domenica 5 marzo nel campo profughi per persone di etnia rohingya di Balukhali, vicino alla città di Cox’s Bazar, sarebbe stato causato da un “atto di sabotaggio premeditato”. Gli investigatori hanno detto che l’incendio sarebbe iniziato in diversi punti del campo, cosa che proverebbe la sua natura dolosa; e che ad appiccare l’incendio sarebbero stati “gruppi militanti rohingya” con l’obiettivo di ottenere il controllo del campo. È un’informazione che va presa con una certa cautela, dato che nella commissione investigativa non ci sono membri indipendenti dal governo del Bangladesh, che negli ultimi anni  la presenza dei profughi rohingya nel paese.I rohingya sono un grande gruppo etnico di religione musulmana le cui comunità si trovano per lo più in Bangladesh e in Myanmar, due paesi confinanti dell’Asia meridionale. Nel campo di Balukhali abita più di un milione di profughi rohingya, perlopiù persone scappate dal Myanmar a partire dal 2017, quando l’esercito birmano compì una serie di , con stupri sistematici e uccisioni indiscriminate. L’incendio del 5 marzo ha distrutto 2.800 case, e lasciato circa 15mila persone senza abitazione. Gli incendi nei campi profughi rohingya non sono così rari: nel marzo del 2021  e circa 50mila rimasero senza casa a causa di un enorme incendio, sempre nel campo di Balukhali.",
        "ranked": 17,
        "placed": "Abroad",
        "epoch": 1678814107.2601469,
        "language": "IT",
        "source": "ilPost"
    },
    {
        "title": "Due barche si sono ribaltate vicino a San Diego, in California: almeno otto persone sono morte",
        "date_raw": "March 12, 2023",
        "date": "2023-03-12",
        "url": "https://www.ilpost.it/mondo/",
        "news_url": "https://www.ilpost.it/2023/03/12/california-san-diego-naufragio-barche-morti/",
        "subtitle": null,
        "content": "Almeno otto persone  a causa del ribaltamento di due barche vicino a Black’s Beach, a nord di San Diego, in California. Le squadre di soccorso sono intervenute sabato sera dopo aver ricevuto la chiamata di emergenza di una donna che era a bordo di una delle imbarcazioni, su cui viaggiavano in totale 23 persone, probabilmente migranti che stavano cercando di entrare illegalmente negli Stati Uniti: San Diego si trova nell’estremo sud della California ed è molto vicina al confine con il Messico.James Gartland, funzionario del dipartimento dei Vigili del fuoco di San Diego, ne ha parlato come di uno degli incidenti più gravi che abbiano a che fare con la tratta di persone nella storia dello stato. Gartland ha detto che per ora i soccorritori non hanno trovato alcun superstite, alcune persone però potrebbero essere scappate dopo aver raggiunto la spiaggia e prima che arrivassero i soccorsi. Al momento non è chiaro come mai le barche si siano ribaltate e non è nemmeno nota la nazionalità delle vittime: Gartland comunque ha precisato che si tratta di sole persone adulte.",
        "ranked": 21,
        "placed": "Abroad",
        "epoch": 1678814107.2804458,
        "language": "IT",
        "source": "ilPost"
    },
    {
        "title": "In Grecia ci sono state nuove proteste contro l’incidente ferroviario di Tempes",
        "date_raw": "March 12, 2023",
        "date": "2023-03-12",
        "url": "https://www.ilpost.it/mondo/",
        "news_url": "https://www.ilpost.it/2023/03/12/grecia-proteste-disastro-ferroviario-tempes/",
        "subtitle": null,
        "content": "Domenica in Grecia migliaia di persone hanno protestato di nuovo contro il  che lo scorso primo marzo ha provocato la morte di 57 persone vicino alla città di Tempes, nella regione della Tessaglia, nel centro del paese. Più di 8mila manifestanti si sono  davanti al parlamento di Atene per protestare sia contro il pessimo stato delle infrastrutture ferroviarie, ritenute arretrate e inadeguate, sia contro il governo, accusato di aver ignorato numerose segnalazioni di richieste di manutenzione. Ci sono state proteste anche a Salonicco, la seconda città del paese, dove hanno manifestato circa 5mila persone.Dal momento del disastro ci sono state  quasi tutti i giorni in varie città greche. L’incidente aveva coinvolto un treno merci e un treno passeggeri con a bordo circa 350 persone che viaggiavano in direzioni opposte sullo stesso binario: il dirigente della stazione di Larissa, responsabile del tratto di ferrovia in cui è avvenuto il disastro, è stato incriminato per omicidio colposo per il sospetto che un suo errore abbia contribuito a causarlo. Nel frattempo i due sindacati più importanti del paese, GSEE e ADEDY, hanno indetto per il prossimo 16 marzo uno sciopero nazionale di protesta. ",
        "ranked": 24,
        "placed": "Abroad",
        "epoch": 1678814107.289011,
        "language": "IT",
        "source": "ilPost"
    },
    {
        "title": "A che punto è l’Indonesia con la sua nuova capitale",
        "date_raw": "March 12, 2023",
        "date": "2023-03-12",
        "url": "https://www.ilpost.it/mondo/",
        "news_url": "https://www.ilpost.it/2023/03/12/nusantara-nuova-capitale-indonesia/",
        "subtitle": " La costruzione prosegue e dovrebbe essere inaugurata il prossimo agosto, ma per completarla ci vorranno ancora anni\t",
        "content": "Sull’isola del Borneo stanno proseguendo i lavori di costruzione di Nusantara, che nei progetti del presidente dell’Indonesia  dovrebbe diventare la nuova capitale del paese. Secondo i piani, la nuova città dovrebbe essere inaugurata il prossimo 17 agosto, il giorno in cui si celebra l’anniversario dell’indipendenza indonesiana. Ci vorrà però molto tempo per finire di costruirla: secondo il governo indonesiano verrà completata nel 2045, l’anno del centesimo anniversario dell’indipendenza della nazione.Nel 2019 l’Indonesia aveva annunciato di voler spostare la propria capitale fuori dall’isola di Giava, la più importante e influente del proprio arcipelago, dove si trova Giacarta (il territorio dell’Indonesia copre oltre 17mila isole tra l’estremo meridionale dell’Asia e l’Oceania, tra le quali le più grandi sono Giava, Sumatra, Sulawesi, Borneo e Nuova Guinea). A gennaio del 2022, poi, il parlamento indonesiano  che definiva lo spostamento: i lavori erano stati avviati lo scorso luglio.Giacarta è l’attuale capitale, abitata da 10 milioni di persone, congestionata dal traffico, inquinatissima, senza parchi o spazi culturali, disastrata da frequenti alluvioni e sta persino sprofondando. L’isola di Giava, inoltre, è dove si concentra la stragrande maggioranza del potere e della ricchezza indonesiana: privarla della capitale è un tentativo, tra le altre cose, di venire incontro alle richieste degli abitanti del resto dell’arcipelago. La nuova capitale si chiamerà Nusantara, parola che in giavanese, una delle lingue parlate in Indonesia, significa “arcipelago”, un nome pensato per riflettere la geografia del paese. Il cantiere della nuova città si trova nella parte orientale del Kalimantan, l’area indonesiana del Borneo (il Borneo è la grande isola asiatica il cui territorio è diviso tra gli stati di Malesia, Brunei e Indonesia).Oltre a essere poco abitato, il Borneo è meno esposto a disastri naturali, contrariamente ad altre zone del paese come Giava, Sulawesi, Bali e Lombok, dove negli ultimi cinque anni ci sono stati terremoti, tsunami ed eruzioni vulcaniche. Inoltre si trova geograficamente al centro del paese e ha già una solida rete di infrastrutture e città in crescita. Lo spostamento della capitale costerà l’equivalente di circa 28 miliardi di euro.Per costruire la nuova capitale sono stati inizialmente impegnati circa  sull’isola del Borneo. La decisione è stata duramente criticata dagli attivisti ambientali: nel Borneo c’è una delle foreste pluviali più antiche del mondo ed è da tempo danneggiata da operazioni di , dovute soprattutto alla creazione di piantagioni per l’olio di palma, con gravi conseguenze sull’ambiente e la biodiversità. ",
        "ranked": 25,
        "placed": "Abroad",
        "epoch": 1678814107.2969985,
        "language": "IT",
        "source": "ilPost"
    },
    {
        "title": "Più di 100 persone sono state arrestate in Iran per i casi di avvelenamento di studentesse",
        "date_raw": "March 13, 2023",
        "date": "2023-03-13",
        "url": "https://www.ilpost.it/mondo/",
        "news_url": "https://www.ilpost.it/2023/03/13/avvelenamento-studentesse-arresti-iran/",
        "subtitle": null,
        "content": "Il ministero dell’Interno dell’Iran  che più di 100 persone sono state arrestate in relazione ai . Tra gli arrestati, ha fatto sapere il ministero, ci sarebbero sia persone che avevano il solo obiettivo di impedire alle donne di andare a scuola, sia persone che volevano più in generale «creare un clima di paura tra studentesse e popolazione». Il ministero ha detto che le indagini stanno andando avanti e che si sta cercando di capire se le persone arrestate siano legate a qualche gruppo terroristico.Negli ultimi mesi circa 200 bambine e ragazze di quattro città dell’Iran avevano avuto problemi di salute dopo essere state a scuola, con sintomi come nausea, mal di testa, tosse, difficoltà respiratorie, palpitazioni e stati di sonnolenza acuta; in decine di casi erano stati necessari brevi ricoveri in ospedale. I media locali avevano ipotizzato che le ragazze fossero state avvelenate da movimenti di estremisti religiosi, probabilmente ispirati dalle politiche dei talebani afghani, che negli ultimi mesi hanno vietato l’accesso alle scuole a bambine e ragazze. ",
        "ranked": 20,
        "placed": "Abroad",
        "epoch": 1678814107.3031633,
        "language": "IT",
        "source": "ilPost"
    },
    {
        "title": "L’ex presidente georgiano Saakashvili ha detto di essere stato avvelenato in carcere",
        "date_raw": "March 13, 2023",
        "date": "2023-03-13",
        "url": "https://www.ilpost.it/mondo/",
        "news_url": "https://www.ilpost.it/2023/03/13/saakashvili-avvelenato-carcere/",
        "subtitle": " Dove si trova per accuse che secondo molti sono politicamente motivate: le sue condizioni sono preoccupanti da mesi\t",
        "content": "L’ex presidente della Georgia Mikheil Saakashvili, che dal 2021 è detenuto in una prigione georgiana, è in condizioni di salute molto precarie e in un’intervista a   di essere stato avvelenato in carcere e di essere a rischio di morire. Saakashvili, ex capo di stato carismatico e controverso e sempre molto inviso al presidente russo Vladimir Putin, è in prigione per accuse che sono ampiamente ritenute politicamente motivate, e le sue condizioni sono molto preoccupanti ormai da qualche mese. Vari governi occidentali, tra cui quello dell’Ucraina, hanno chiesto alla Georgia di liberare l’ex presidente, per ora inutilmente.Di recente Saakashvili è stato trasferito dal carcere a un ospedale, ma parlando con  ha detto di sentirsi ancora in pericolo e in interviste precedenti aveva detto di essere stato picchiato durante la detenzione. Il governo della Georgia, guidato dal partito filorusso Sogno Georgiano, ha respinto tutte le accuse e ha sostenuto che le condizioni di Saakashvili siano peggiorate perché lui si rifiuta di mangiare.Nell’intervista a , che è stata condotta in forma scritta, con i giornalisti che hanno mandato le domande al suo avvocato e lui che ha risposto scrivendo a mano, Saakashvili ha detto:«Inizialmente pesavo 120 chili, ora ne peso 64, se scendo sotto ai 60 i medici dicono che potrei subire il collasso di vari organi».Saakashvili durante un’udienza a dicembre 2022 (EPA/ZURAB KURTSIKIDZE)Saakashvili, nato in Georgia quando era parte dell’Unione Sovietica ma educato negli Stati Uniti e in Francia, divenne presidente della Georgia nel 2004 e rimase in carica per due mandati consecutivi, fino al 2013. Sotto il suo governo, decisamente filo occidentale, l’economia georgiana crebbe a ritmo sostenuto, aumentarono enormemente gli investimenti stranieri e la corruzione fu ridotta ai minimi storici.L’evento più notevole della sua presidenza fu tuttavia , che fu presentata dalla Russia come un’operazione di peacekeeping per proteggere i separatisti dell’Ossezia del Sud, una regione al confine con la Russia che è formalmente controllata dalla Georgia ma dove governano dei separatisti filorussi.La Russia accusò Saakashvili di mettere in atto una pulizia etnica in Ossezia (accusa falsa, anche se erano in corso scontri dalle due parti) e avviò un’invasione totale del paese, che arrivò relativamente vicino alla capitale Tbilisi. Soltanto l’intervento diplomatico dei paesi occidentali consentì un cessate il fuoco e il ritiro graduale delle truppe russe.Da quel momento Putin e Saakashvili rimasero nemici non solo politici, ma anche personali. Dopo l’invasione, Putin disse che Saakashvili avrebbe dovuto essere .Saakashvili è comunque sempre stato una personalità controversa, che ha avuto dissidi e problemi anche con i leader occidentali, e pur essendo un leader tutto sommato democratico ci sono state varie polemiche attorno all’utilizzo presunto di mezzi extra legali per raggiungere i suoi obiettivi.Nel 2014, dopo la fine del suo secondo mandato, cominciarono alcune inchieste giudiziarie contro di lui. Saakashvili si trasferì prima negli Stati Uniti e poi in Ucraina, dove cominciò una nuova carriera politica. Saakashvili fu un deciso sostenitore delle manifestazioni filo europee di Euromaidan, quelle che iniziarono nel 2014 a Kiev per protestare contro il regime filorusso che governava il paese e che voleva cancellare un importante trattato di scambio economico con l’Unione Europea. Le proteste, che furono anche molto violente, portarono alla caduta del regime filorusso che governava l’Ucraina e a nuove elezioni.Saakashvili divenne un consigliere del nuovo presidente ucraino Petro Poroshenko, che gli diede la cittadinanza ucraina e lo nominò per un breve periodo governatore della regione ucraina di Odessa.Saakashvili a processo nel 2021 (Irakli Gedenidze/Pool Photo via AP, File)Nel 2021 Saakashvili rientrò in Georgia per sostenere l’opposizione alle elezioni di quell’anno, sbarcando illegalmente da un traghetto arrivato dall’Ucraina. Fu rapidamente arrestato e condannato per abusi di potere commessi quando era presidente. Saakashvili e molti analisti internazionali sostengono che queste accuse siano politicamente motivate e sostenute dal governo filorusso di Sogno Georgiano, lo stesso contro cui ci sono state .Attorno alle sue condizioni c’è molta preoccupazione ormai da qualche mese. A dicembre del 2022 Saakashvili ha fatto un’intervista con  in cui  di essere stato picchiato più volte in carcere, fino a perdere conoscenza. In alcune udienze in tribunale, a cui ha sempre partecipato in videoconferenza perché troppo debole per muoversi, è sempre apparso fiacco, emaciato e molto dimagrito.",
        "ranked": 14,
        "placed": "Abroad",
        "epoch": 1678814107.3123486,
        "language": "IT",
        "source": "ilPost"
    },
    {
        "title": "La BBC sta perdendo la sua indipendenza?",
        "date_raw": "March 13, 2023",
        "date": "2023-03-13",
        "url": "https://www.ilpost.it/mondo/",
        "news_url": "https://www.ilpost.it/2023/03/13/bbc-indipendenza-caso-gary-lineker/",
        "subtitle": " Il caso Lineker ha causato un dibattito sulla prossimità tra i vertici della storica tv pubblica e il partito Conservatore, al governo nel Regno Unito\t",
        "content": "Nel weekend la programmazione sportiva della televisione pubblica britannica  ha subito molte variazioni e cancellazioni a causa del caso che ha coinvolto Gary Lineker, ex calciatore e noto commentatore sportivo. Lineker era stato sospeso dopo aver pubblicato sul proprio account Twitter alcune critiche alla , ma la decisione piuttosto che diminuire le polemiche le ha aumentate, provocando l’astensione dal lavoro per solidarietà di molti altri presentatori, commentatori e giornalisti delle trasmissioni sportive della , e mettendo in discussione le dichiarate indipendenza e imparzialità della storica emittente pubblica.In particolare si è discusso molto di legami ritenuti troppo stretti fra i vertici dell’azienda e il partito Conservatore, attualmente al governo nel Regno Unito.A livello aziendale il caso si è chiuso , ma il dibattito politico che ha suscitato è destinato a prolungarsi.  ha definito la questione il “corrispettivo del Regno Unito” del caso di cui è stato protagonista Colin Kaepernick, il  che negli Stati Uniti protestò contro la discriminazione delle persone afroamericane inginocchiandosi durante l’inno. Dopo la sospensione di Lineker dal popolare programma sportivo , di cui è il conduttore storico, negli ultimi due giorni si sono espressi sul caso non solo molti esponenti politici, ma anche lo scrittore premio Nobel Kazuo Ishiguro, il musicista Fatboy Slim e l’allenatore del Liverpool Jürgen Klopp: tutti si sono detti solidali con Lineker, sostenendo che la sua sospensione fosse di fatto una violazione della libertà di espressione.Prima della sospensione invece era stato il partito Conservatore a esprimere dubbi sulla questione dell’opportunità del tweet. Lineker aveva paragonato il linguaggio utilizzato dai ministri del governo britannico per parlare dei richiedenti asilo a quello «usato dalla Germania degli anni ’30»: un paragone definito «offensivo» dalla ministra dell’Interno britannica Suella Braverman, e criticato da molti altri ministri del governo, da alcuni membri del partito Conservatore e dai media di orientamento Conservatore. Trentasei membri del partito avevano inviato una lettera ai vertici dell’azienda, il cui direttore è sempre nominato dal primo ministro inglese.Attualmente il direttore generale è Tim Davie, che venerdì aveva deciso di sospendere Lineker per aver violato le linee guida di imparzialità dell’emittente. Ed era stata la stessa  a ingrossare il caso, aprendo il suo principale telegiornale con la notizia delle polemiche intorno al tweet di Lineker piuttosto che con le politiche migratorie del governo.Lineker fotografato nel weekend (Photo by Dan Kitwood/Getty Images)Già sabato si era cominciato a capire che il movimento di opinione a sostegno di Lineker sarebbe stato difficile da ignorare. Ian Wright, Alan Shearer, Jermaine Jenas, Micah Richards e Jermain Defoe, tutti famosi ex giocatori e commentatori sportivi, avevano comunicato alla  la propria indisponibilità a partecipare al programma da lui condotto, o a sostituire Lineker, e nelle ore successive molti giornalisti, ospiti e presentatori della rete avevano deciso di fare lo stesso: la gran parte dei programmi sportivi era stata sospesa o era andata in onda in forma ridotta.In breve il caso mediatico era diventato anche politico. Il primo ministro inglese Rishi Sunak aveva cercato di evitarlo, sostenendo che si trattasse solo di un problema fra la  e un suo commentatore, ma molti rappresentanti del partito Laburista avevano chiesto le dimissioni dei vertici dell’azienda, mentre dal partito Conservatore c’era stato chi invocava persino un licenziamento di Lineker.Il punto della questione poi è diventato se i vertici della  siano influenzabili o influenzati dal potere politico, con evidenti rischi per l’indipendenza dell’azienda, che peraltro è stata un vanto . Secondo un sondaggio dell’agenzia  negli ultimi cinque anni la fiducia del pubblico nella  è scesa di 20 punti percentuali, dal 75 per cento del 2018 al 55 del 2022. Gli attuali vertici aziendali, del resto, già prima del caso Lineker erano al centro di discussioni per i loro profondi legami con il partito Conservatore.Il presidente della , Richard Sharp, che in passato ha lavorato in grandi banche di investimento come JP Morgan e Goldman Sachs, è stato nominato dal primo ministro Boris Johnson nel febbraio del 2021. Negli anni è stato un finanziatore del partito Conservatore e di centri studi a esso collegati: si stima che abbia donato oltre 400mila sterline. Ma soprattutto nei mesi precedenti alla sua nomina aiutò Johnson a ottenere un prestito personale di 800mila sterline, mettendolo in contatto con il miliardario canadese Sam Blyth, che fece da garante per il prestito. Il partito Laburista aveva già chiesto le sue dimissioni a gennaio, quando la vicenda del prestito era stata resa pubblica da un’inchiesta del .Rishi Sunak saluta il direttore generale della  Tim Davie (Photo Jacob King – WPA Pool/Getty Images)Anche il direttore generale, Tim Davie, ha legami profondi con il partito del primo ministro Sunak. Ha svolto gran parte della carriera all’interno della , ma in passato era stato consigliere del partito Conservatore a Hammersmith, uno dei distretti in cui è divisa l’amministrazione cittadina di Londra. E Robbie Gibb, attuale membro del consiglio di amministrazione della  con la carica di direttore “non esecutivo”, era stato portavoce dell’ex prima ministra Theresa May, anche lei del partito Conservatore.Di recente ci sono state polemiche anche su programmi che non fanno informazione e normalmente lontani dalla politica. Nei giorni scorsi la  aveva deciso di non mandare in onda un episodio speciale della serie di documentari naturalistici  di David Attenborough, il più celebre e autorevole divulgatore scientifico britannico. L’episodio in questione riguardava le minacce all’ambiente nel Regno Unito e sosteneva la necessità di ridurre lo sfruttamento del territorio: alcuni commentatori avevano accusato la di averlo programmato solo online . I dirigenti della  avevano risposto che l’episodio era destinato alla visione in streaming fin dall’inizio, senza tornare sulla decisione nonostante le polemiche.",
        "ranked": 12,
        "placed": "Abroad",
        "epoch": 1678814107.3211246,
        "language": "IT",
        "source": "ilPost"
    },
    {
        "title": "Il governo americano ha approvato un grosso progetto di trivellazioni in Alaska",
        "date_raw": "March 13, 2023",
        "date": "2023-03-13",
        "url": "https://www.ilpost.it/mondo/",
        "news_url": "https://www.ilpost.it/2023/03/13/biden-stati-uniti-trivellazioni-petrolio-alaska/",
        "subtitle": null,
        "content": "Lunedì il governo degli Stati Uniti  un grosso progetto di trivellazioni per estrarre petrolio nello stato dell’Alaska. Del progetto si discute da tempo, e l’approvazione da parte dell’amministrazione del presidente Joe Biden era ampiamente attesa. Il progetto, chiamato “Willow Project”, è gestito dalla compagnia petrolifera statunitense ConocoPhillips e costerà all’incirca 8 miliardi di dollari (7,4 miliardi di euro).Le trivellazioni avverranno in un’area di 930mila chilometri quadrati della National Petroleum Reserve, che si trova nella regione del North Slope, nel nord dell’Alaska. Si stima che le trivelle potranno estrarre fino a 180mila barili di petrolio al giorno. Il progetto è stato sostenuto da molti, sia tra i politici locali che tra la popolazione, che sperano possa contribuire alla creazione di almeno 2.500 posti di lavoro. È stato invece molto contestato dalle organizzazioni ambientaliste e da alcuni gruppi di nativi americani che abitano nella regione, secondo cui le trivellazioni comprometteranno il delicato equilibrio dell’ecosistema locale.(Associated Press)",
        "ranked": 13,
        "placed": "Abroad",
        "epoch": 1678814107.3286746,
        "language": "IT",
        "source": "ilPost"
    },
    {
        "title": "Dopo il fallimento di Silicon Valley Bank, il governo americano ha chiuso un’altra banca",
        "date_raw": "March 13, 2023",
        "date": "2023-03-13",
        "url": "https://www.ilpost.it/mondo/",
        "news_url": "https://www.ilpost.it/2023/03/13/silicon-valley-bank-signature/",
        "subtitle": " E ha annunciato nuove misure per proteggere i correntisti ed evitare che i problemi si estendano ad altre banche\t",
        "content": "Dopo il fallimento della banca americana Silicon Valley Bank (SVB), , domenica il governo degli Stati Uniti ha chiuso un’altra banca, Signature Bank, per cercare di evitare ulteriori problemi al sistema bancario e per impedire quello che in gergo viene definito un “contagio”, cioè che le difficoltà di una banca si estendano ad altre. Il governo ha anche annunciato che garantirà tutti i correntisti di SVB e di Signature e che istituirà nuovi sistemi per aiutare gli istituti bancari in difficoltà.Signature Bank, una banca di New York molto attiva nel settore immobiliare, è stata chiusa domenica dalla Federal Deposit Insurance Corporation (FDIC, la società del governo americano che si occupa della solvibilità del sistema bancario) perché era ritenuta quella che più tra tutte rischiava di fallire, come aveva appena fatto SVB. Dopo il fallimento di SVB venerdì, anche i correntisti di Signature avevano cominciato a ritirare in massa i soldi dai propri conti correnti. Il governo aveva iniziato a temere che se anche Signature fosse fallita come era appena successo a SVB, il fallimento di due banche regionali (cioè non di grandi dimensioni ma importanti per il proprio territorio) avrebbe potuto provocare una reazione a catena che avrebbe messo in difficoltà tutto il sistema bancario americano.Per questo, il governo ha incaricato la FDIC di chiudere Signature, di fatto prendendo il controllo della banca.Il governo americano ha poi annunciato due importanti misure per aumentare la fiducia nel sistema bancario, una associata ai fallimenti recenti e una più generale. Anzitutto, ha annunciato che tutti i correntisti di SVB e di Signature riceveranno indietro i loro soldi. Negli Stati Uniti i depositi fino a 250 mila dollari sono garantiti per legge; la quasi totalità dei depositi in SVB, che era la più importante banca della Silicon Valley e che dunque aveva molti clienti tra imprenditori e lavoratori del settore tecnologico, era tuttavia sopra questa somma e rischiava di andare persa.Per placare le preoccupazioni dei molti correntisti, il governo ha detto che garantirà anche i conti correnti superiori ai 250 mila dollari, facendo un’eccezione. Lo farà senza usare i soldi dei contribuenti, perché attingerà al Fondo di assicurazione dei depositi della FDIC, che viene pagato dall’insieme delle banche americane. L’intervento del governo, dunque, non sarà formalmente un salvataggio delle due banche: anzi, il governo ha fatto sapere che le persone che hanno investito in SVB, al contrario dei correntisti, perderanno tutti i loro soldi, come avviene a chi normalmente investe in una società che poi fallisce.Il governo ha poi annunciato nuove misure per aumentare la sicurezza del sistema bancario, compreso un nuovo meccanismo di prestiti per le banche in difficoltà gestito dalla Federal Riserve, la banca centrale americana.SVB era stata fondata nel 1983 a Santa Clara, in California, e in poco tempo era diventata una delle principali banche della Silicon Valley, dove iniziavano a concentrarsi le aziende informatiche. Nel 2021 la banca gestiva circa la metà di tutti i fondi impiegati per finanziare le startup: era cresciuta velocemente e aveva attirato numerosi investitori, interessati ad avere una banca specializzata negli investimenti nel settore tecnologico. Nel complesso, SVB utilizzava il denaro depositato dai propri clienti per investirlo in obbligazioni (bond). Non era una pratica che metteva in atto solo questa banca ma è il meccanismo con cui funzionano tutte le banche del mondo, un meccanismo che in tempi normali non dà problemi. Il che aveva fruttato bene fino allo scorso anno quando era iniziata ad aumentare l’inflazione. La banca centrale degli Stati Uniti (la Federal Reserve) era intervenuta aumentando i tassi d’interesse, facendo ridurre il valore degli investimenti che SVB aveva già effettuato a tassi più bassi. A queste difficoltà si erano poi aggiunte, a cui SVB era particolarmente esposta.Lo scorso 8 marzo SVB Financial Group, uno dei rami della banca, aveva annunciato la vendita di titoli per 21 miliardi di dollari, prevedendo una perdita di circa 2 miliardi di dollari. La banca confidava in questo modo di rimettere in sesto i bilanci, ma l’annuncio delle perdite aveva spaventato enormemente clienti e investitori, determinando una grande ondata di prelievi da parte dei correntisti.In poco tempo la banca, che era tutto sommato ancora solida, è fallita perché la gran parte dei suoi clienti, spaventata dalle voci di possibili crolli, aveva iniziato a ritirare i propri soldi dai conti correnti, creando una reazione a catena. È successo quello che in economia si chiama una “corsa agli sportelli”, ossia il ritiro massiccio di gran parte dei depositi da parte dei correntisti dettato principalmente dal panico. SVB non era una banca particolarmente grande: aveva asset (cioè beni complessivi, semplificando molto) per circa 200 miliardi di dollari, che sono pochi se si considera che l’intero sistema bancario americano vale 23 mila miliardi di dollari. Ma si è comunque temuto che ci sarebbe stato un contagio in tutto il sistema, perché i correntisti, spaventati dal crollo improvviso di SVB, avrebbero potuto cominciare a ritirare i loro soldi anche da altre banche ritenute fragili: era quello che stava succedendo con Signature Bank, e per questo il governo ha deciso di intervenire, chiudendo Signature e annunciando misure per garantire i correntisti e placare, forse, le preoccupazioni.",
        "ranked": 19,
        "placed": "Abroad",
        "epoch": 1678814107.3491633,
        "language": "IT",
        "source": "ilPost"
    },
    {
        "title": "Le borse statunitensi non sono andate male come previsto",
        "date_raw": "March 13, 2023",
        "date": "2023-03-13",
        "url": "https://www.ilpost.it/mondo/",
        "news_url": "https://www.ilpost.it/2023/03/13/biden-silicon-valley-bank-fallimento/",
        "subtitle": " Le conseguenze peggiori si sono viste su alcune banche regionali, oltre che sulle borse europee\t",
        "content": "Il presidente degli Stati Uniti Joe Biden ha detto in un discorso alla Casa Bianca che il «sistema bancario è al sicuro», grazie agli interventi straordinari che il governo e le autorità finanziarie hanno intrapreso nel fine settimana a seguito del , il più grande negli Stati Uniti dal 2008. Biden ha parlato per rispondere a forti preoccupazioni da parte dei mercati che temono che il fallimento della banca (a cui è seguita la decisione del governo americano di chiuderne un’) possa provocare quello che viene definito un contagio esteso ad altre parti del sistema bancario, eventualità che tuttavia è per ora molto remota.Proprio per questi timori lunedì le borse europee hanno aperto molto male e hanno chiuso tutte in calo. Il principale indice della borsa di Milano, il FTSE MIB, nel quale i titoli finanziari sono particolarmente rilevanti, ha perso il 4 per cento, mentre la maggior parte degli indici delle altre borse europee ha perso circa il 3 per cento.Per quanto riguarda gli Stati Uniti, nella giornata di lunedì i titoli in borsa di alcune banche regionali (cioè di medie dimensioni ma molto importanti per il territorio in cui si trovano)  in maniera piuttosto grave: i cali più seri sono per ora quelli di First Republic Bank e di Western Alliance, i cui titoli in borsa hanno perso rispettivamente il 62 e il 47 per cento, seguite poi da PacWest Bancorp, che ha perso il 21 per cento. Per molte di queste banche, si è trattato della maggiore perdita percentuale da tre anni a questa parte. Ha invece chiuso con perdite contenute (non recuperando tuttavia le perdite avute la settimana passata) il Dow Jones, l’indice azionario di Wall Street che riflette l’andamento dei 30 titoli principali del listino.I timori erano legati soprattutto al fatto che i conti correnti presso la Silicon Valley Bank, che gestiva quelli di molte delle principali aziende tecnologiche del paese e di tantissime start up, sarebbero rimasti bloccati a lungo. Negli Stati Uniti è previsto che i depositi bancari dei clienti siano garantiti per legge solo entro i 250 mila dollari e che sopra quella cifra, in caso di fallimento di una banca, siano da considerarsi persi.In questo caso però è stata fatta un’eccezione e il governo americano ha permesso al “fondo assicurativo” che gestisce queste cose di rimborsare integralmente tutti gli importi dei conti correnti della banca. Se così non fosse stato i clienti, che sono appunto principalmente aziende con conti ben superiori ai 250 mila dollari, non avrebbero più potuto pagare gli stipendi dei dipendenti o le fatture dei propri fornitori, causando una crisi finanziaria a catena notevole. «Tutti i clienti di queste banche possono stare tranquilli: saranno tutelati e avranno accesso ai loro conti correnti già da oggi», ha detto Biden.Il rimborso totale dei conti correnti è un fatto notevole e nel fine settimana l’amministrazione Biden è stata molto criticata dall’opposizione repubblicana, che la accusava di voler rimediare con soldi pubblici alla cattiva gestione dei manager della banca. Biden ha quindi detto: «le perdite non saranno a carico dei contribuenti, e questo è importante. Fatemelo ripetere, non vi saranno perdite a carico dei contribuenti».Non ci sarà quindi un salvataggio pubblico e i «fondi saranno garantiti dalle quote e dalle commissioni che le banche pagano al Deposit Insurance Fund», un fondo con risorse private gestito dalla Federal Deposit Insurance Corporation (FDIG) proprio per tutelare i conti correnti delle banche che falliscono (il corrispondente statunitense del fondo interbancario italiano che ha garantito i conti correnti delle banche fallite negli ultimi anni).Biden ha poi detto che «i cittadini americani devono stare tranquilli sul fatto che le somme sui loro conti correnti sono a disposizione per quando ne hanno bisogno». Il punto è importante perché serve a rassicurare tutti i cittadini, che in questi contesti di incertezza finanziaria presi dal panico sono portati a ritirare ingenti somme dai loro conti, generando così una cosiddetta “corsa agli sportelli” che poi si diffonde a tutto il sistema finanziario, mandandolo in crisi. Al contrario dei correntisti, gli investitori della banca, ossia chi deteneva titoli della Silicon Valley Bank, «non saranno protetti» – ha detto Biden – «perché investendo in titoli hanno preso consapevolmente un rischio, e quando il rischio non paga gli investitori perdono i loro soldi. È cosi che funziona il capitalismo».Biden ha anche detto che proporrà di rendere le regole sulla sicurezza finanziaria e bancaria più rigide di quanto siano ora. E proprio perché il FDIG ha preso in carico la gestione dei conti correnti della Silicon Valley Bank, ha detto che tutto il management della banca sarà licenziato.Intanto si discute di questo anche in Unione europea, dove i mercati finanziari hanno risentito della notizia, memori del “contagio” finanziario che nel 2008 portò a una crisi economica gravissima. Lunedì e martedì i ministri delle Finanze dei paesi che adottano l’euro si riuniscono a Bruxelles per parlare – tra le altre cose – anche del rischio che corrono le banche europee dopo il fallimento di Silicon Valley Bank. Al momento l’eventualità di un contagio sembra ancora piuttosto remota,  anche dal commissario agli Affari economici Paolo Gentiloni.",
        "ranked": 10,
        "placed": "Abroad",
        "epoch": 1678814107.3577797,
        "language": "IT",
        "source": "ilPost"
    },
    {
        "title": "Continua la crisi delle banche statunitensi",
        "date_raw": "March 14, 2023",
        "date": "2023-03-14",
        "url": "https://www.ilpost.it/mondo/",
        "news_url": "https://www.ilpost.it/2023/03/14/banche-usa-silicon-valley-bank/",
        "subtitle": " Dopo i guai degli ultimi giorni, lunedì diverse banche sono andate malissimo in borsa e in alcuni casi si è vista una preoccupante \"corsa agli sportelli\"\t",
        "content": "Il , il più grande negli Stati Uniti dalla crisi finanziaria del 2008, e la successiva decisione del governo americano di chiudere un’, stanno avendo conseguenze piuttosto rilevanti e per alcuni preoccupanti sul sistema bancario statunitense. Lunedì diverse banche sono andate molto male in borsa, registrando cali che non si vedevano da tempo.A essere particolarmente colpite sono state le , ossia banche di medie dimensioni molto legate all’economia del territorio e alla rete produttiva locale. I cali più importanti sono stati quelli di First Republic Bank e di Western Alliance, i cui titoli in borsa hanno perso rispettivamente il 62 e il 47 per cento, seguite poi da PacWest Bancorp, che ha perso il 21 per cento. Per molte di queste banche si è trattato della maggiore perdita percentuale da anni.Gli ultimi a essere entrati in difficoltà sono istituti piuttosto simili ai due falliti negli scorsi giorni: di medie dimensioni e con una clientela composta soprattutto da aziende, con conti correnti piuttosto corposi che quindi non rientrano sotto la soglia entro cui la legge statunitense prevede il rimborso garantito in caso di fallimento, che è pari a 250 mila dollari. Sono conti correnti con cui le aziende pagano gli stipendi e le fatture dei loro fornitori: il blocco, quindi, potrebbe causare guai finanziari notevoli.Lunedì molti dei clienti di queste banche, presi dal panico di perdere i loro soldi, hanno ritirato o spostato le somme presenti nei loro conti correnti, avviando in alcuni casi quella che in economia si chiama una “corsa agli sportelli”: clienti che ritirano in massa gran parte dei depositi di una banca e che per questo rischiano di metterla in seria difficoltà. Gli investitori sui mercati finanziari, consapevoli della rischiosità di queste corse agli sportelli sulla stabilità finanziaria dei singoli istituti, hanno iniziato a vendere massicciamente i titoli legati a queste banche, facendone così crollare il prezzo.Tutto questo sta accadendo nonostante i fallimenti di Silicon Valley Bank e di Signature Bank nel fine settimana siano stati gestiti tutto sommato con prontezza dal governo e dalle autorità di vigilanza e soprattutto con una notevole eccezione alle regole generali, prevista proprio per provare a rassicurare i cittadini sul fatto che i loro conti correnti sono al sicuro ed evitare così corse agli sportelli scatenate dal panico: il “fondo assicurativo” che gestisce in caso di fallimento delle banche i rimborsi ai clienti delle somme sui loro conti correnti è stato autorizzato a rimborsare integralmente tutti gli importi. È stata una deroga alla soglia di 250 mila dollari fissata dalla legge statunitense, oltre la quale i depositi bancari non sono più tutelati e i clienti rischiano di perdere le somme eccedenti se la loro banca fallisce.Se così non fosse stato i clienti delle due banche fallite nel fine settimana, che sono appunto principalmente aziende con conti ben superiori ai 250 mila dollari, non avrebbero più potuto pagare gli stipendi dei dipendenti o le fatture dei propri fornitori, causando una crisi finanziaria a catena notevole.«Tutti i clienti di queste banche possono stare tranquilli: saranno tutelati e avranno accesso ai loro conti correnti già da oggi», ha detto lunedì il presidente degli Stati Uniti Joe Biden in conferenza stampa per rassicurare i correntisti e gli investitori finanziari. Biden ha poi detto che «i cittadini americani devono stare tranquilli sul fatto che le somme sui loro conti correnti sono a disposizione per quando ne hanno bisogno». Il punto è importante perché serve a rassicurare tutti i cittadini, che in questi contesti di incertezza finanziaria presi dal panico sono portati a ritirare ingenti somme dai loro conti: una corsa agli sportelli dopo l’altra rischia di generare infine una crisi finanziaria generalizzata.La Federal Reserve, la banca centrale americana, ha anche messo a disposizione una nuova linea di credito per gli istituti che dovessero trovarsi in difficoltà e in crisi di liquidità: molte banche regionali lunedì hanno detto espressamente che se ci fosse stato bisogno avrebbero usato questi prestiti, proprio per placare i timori dei correntisti. Questa espressione evoca immagini di folle di correntisti davanti alle casse delle banca, tutti accalcati per ritirare il proprio denaro nel timore che la banca fallisca e di perdere così le somme depositate. Spesso questi comportamenti vengono definiti irrazionali, dettati più dal panico che da fattori reali. Una famosa scena del film  viene spesso usata come metafora di questo fenomeno.L’attività di una banca si basa su un equilibrio tutto sommato rischioso. Le banche raccolgono denaro dai correntisti e lo usano in larga parte per investire, concedere mutui e prestiti. Quindi le banche non hanno mai a disposizione tutti i soldi dei correntisti, confidando nel fatto che è improbabile che tutti quanti ritirino la totalità dei fondi nello stesso momento.Se un correntista si aspetta che gli altri ritirino oggi dalla banca solo quanto è necessario per fare fronte alle loro esigenze di consumo, riterrà che la banca sia al sicuro e di conseguenza farà così anche lui: ritirerà dal suo conto corrente solo quanto gli serve. Se tutti condividono questa aspettativa, tutti faranno così e la banca sarà effettivamente al sicuro: si tratta di una profezia che si autoavvera. Ma se un depositante si aspetta che tutti gli altri vadano oggi in banca a ritirare il loro denaro, la sua risposta sarà quella di correre in banca a ritirare il suo, sapendo che domani potrebbe essere troppo tardi. Se tutti condividono questa aspettativa, andranno a ritirare i loro depositi e la banca fallirà. ",
        "ranked": 9,
        "placed": "Abroad",
        "epoch": 1678814107.3662162,
        "language": "IT",
        "source": "ilPost"
    },
    {
        "title": "I giornalisti stranieri non sono stati ammessi alla prima seduta del parlamento tunisino",
        "date_raw": "March 13, 2023",
        "date": "2023-03-13",
        "url": "https://www.ilpost.it/mondo/",
        "news_url": "https://www.ilpost.it/2023/03/13/tunisia-parlamento-giornalisti-non-ammessi/",
        "subtitle": null,
        "content": "I giornalisti stranieri e di media locali indipendenti  alla prima seduta del parlamento tunisino, che si è insediato nella giornata di lunedì e che ha poteri molto limitati in conseguenza della svolta autoritaria di Kais Saied, che fu eletto presidente della Tunisia nel 2019. L’ultima volta era successo nel 2011, quando dopo la cosiddetta “Primavera araba” fu deposto il  presidente Zine El Abidine Ben Ali.Saied iniziò la sua svolta autoritaria nel 2021, dopo due anni in cui aveva governato con il consenso della maggioranza dei tunisini. Nel luglio del 2021 il presidente aveva sospeso i lavori del parlamento, per poi scioglierlo nel marzo del 2022. Successivamente ha governato per decreto, fino all’approvazione di una nuova Costituzione, che gli garantisce ampi poteri e che ha istituito una nuova legge elettorale che , ma solo di candidati indipendenti. L’affluenza alle prime elezioni che si sono svolte con questa legge, lo scorso dicembre, è stata fra  e oggi la Tunisia ha un parlamento che non è rappresentativo del paese. Negli ultimi mesi , spesso senza accuse formali, almeno dieci oppositori politici, e ci sono state seguite grandi proteste.",
        "ranked": 11,
        "placed": "Abroad",
        "epoch": 1678814107.384247,
        "language": "IT",
        "source": "ilPost"
    },
    {
        "title": "Il capo del gruppo Wagner contro il governo italiano",
        "date_raw": "March 14, 2023",
        "date": "2023-03-14",
        "url": "https://www.ilpost.it/mondo/",
        "news_url": "https://www.ilpost.it/2023/03/14/wagner-prigozhin-crosetto-migranti/",
        "subtitle": " Yevgeny Prigozhin ha detto che il ministro Guido Crosetto è «un coglione e un cazzaro» per aver sostenuto che i mercenari russi stiano favorendo l'arrivo di migranti in Italia\t",
        "content": "Lunedì due membri del governo italiano, il ministro degli Esteri Antonio Tajani e quello della Difesa Guido Crosetto, hanno commentato  sostenendo che dietro possano esserci i mercenari russi del gruppo Wagner.Prima Tajani, in visita in Israele, ha detto di essere preoccupato dal fatto che «molti migranti arrivano da aree controllate dal gruppo Wagner» e ha aggiunto di temere che ci possa essere «un tentativo di spingere migranti verso l’Italia». Poi Crosetto ha detto in una nota inviata alle agenzie di stampa che «mi sembra che ormai si possa affermare che l’aumento esponenziale del fenomeno migratorio che parte dalle coste africane sia anche, in misura non indifferente, parte di una strategia chiara di guerra ibrida che la divisione Wagner, mercenari al soldo della Russia, sta attuando, utilizzando il suo peso rilevante in alcuni paesi africani».In serata è arrivata la risposta di Yevgeny Prigozhin, imprenditore russo alleato del presidente Vladimir Putin e fondatore del gruppo Wagner. Sul canale Telegram del gruppo ha pubblicato un messaggio audio in cui ha respinto le accuse del governo italiano, dicendo che «non siamo al corrente di ciò che sta accadendo con la crisi migratoria, non ce ne occupiamo, abbiamo un mucchio di altri problemi da affrontare», e ha insultato il ministro Crosetto definendolo così:«È solo un coglione e un cazzaro».Il gruppo Wagner è una compagnia privata al servizio del governo russo, composta da ex militari, ex poliziotti ed ex agenti di sicurezza, che attualmente sta combattendo in vari fronti della guerra in Ucraina, in particolare . Negli ultimi anni i mercenari del gruppo Wagner hanno combattuto diverse guerre dove la Russia aveva interesse a intervenire, in paesi africani e mediorientali come Libia, Mali, Repubblica Centrafricana e Siria.Nei commenti di Tajani e Crosetto non si fa riferimento a un paese africano specifico, così come nemmeno nella risposta di Prigozhin, ma è altamente probabile che stessero parlando della Libia, il paese da cui parte la maggior parte dei migranti che cercano di arrivare clandestinamente in Italia via mare, nonché il paese africano dove da anni il gruppo Wagner è più attivo.I mercenari del gruppo avevano iniziato a operare in Libia dopo la fine del regime di Muammar Gheddafi e l’inizio della guerra civile, e avevano affiancato le milizie del maresciallo Khalifa Haftar nella guerra contro il governo di Tripoli, sostenuto dai paesi occidentali. Negli ultimi due anni il potere di Haftar si è notevolmente ridimensionato, ma la situazione politica in Libia è ancora molto instabile (ci sono due governi in competizione tra loro, uno a Tripoli e uno a Tobruk) e molti mercenari del gruppo Wagner sono ancora presenti nel paese, anche se non c’è una stima esatta del loro numero. ",
        "ranked": 8,
        "placed": "Abroad",
        "epoch": 1678814107.3944733,
        "language": "IT",
        "source": "ilPost"
    },
    {
        "title": "La Cina riaprirà i suoi confini ai turisti stranieri, dopo tre anni di restrizioni",
        "date_raw": "March 14, 2023",
        "date": "2023-03-14",
        "url": "https://www.ilpost.it/mondo/",
        "news_url": "https://www.ilpost.it/2023/03/14/cina-riapertura-confini-stranieri-turisti-visti-coronavirus/",
        "subtitle": null,
        "content": "Il governo della Cina ha annunciato la riapertura dei propri confini ai turisti stranieri, dopo tre anni di restrizioni imposte a causa della pandemia da coronavirus: il governo ha detto che a partire da mercoledì 15 marzo verranno nuovamente rilasciati tutti i tipi di visti. Il ministero degli Esteri ha inoltre fatto sapere che quelli emessi prima del 28 marzo del 2020 (giorno in cui la Cina chiuse i propri confini a quasi tutti i viaggiatori stranieri come misura per contenere i contagi) e ancora validi potranno essere nuovamente usati. Sarà infine di nuovo possibile riprendere a viaggiare nelle aree della Cina per le quali non serve un visto: tra queste ci sono alcune destinazioni turistiche molto frequentate come l’isola di Hainan.La chiusura dei confini ai turisti stranieri era una delle poche restrizioni ancora in vigore in Cina, in cui il governo  la cosiddetta strategia “zero-COVID”, la politica di durissime restrizioni che aveva adottato e difeso per oltre due anni, e che aveva provocato grosse proteste soprattutto in alcune aree.",
        "ranked": 7,
        "placed": "Abroad",
        "epoch": 1678814107.4015303,
        "language": "IT",
        "source": "ilPost"
    },
    {
        "title": "L’Iran dice di aver graziato oltre 22mila persone arrestate durante le grosse proteste degli ultimi mesi",
        "date_raw": "March 14, 2023",
        "date": "2023-03-14",
        "url": "https://www.ilpost.it/mondo/",
        "news_url": "https://www.ilpost.it/2023/03/14/iran-22mila-graziati-proteste/",
        "subtitle": null,
        "content": "Lunedì Gholamhossein Mohseni Ejehi, il capo della magistratura iraniana, ha detto che la Guida suprema Ali Khamenei, la più importante figura politica e religiosa del paese, ha graziato oltre 22mila persone che erano state arrestate nell’ambito delle eccezionali proteste antigovernative in corso nel paese dallo scorso settembre. Non ci sono ancora conferme indipendenti sull’effettiva liberazione di queste persone, ma l’annuncio di Mohseni Ejehi ha permesso di avere una parziale stima dell’enorme quantità di arresti compiuti durante le proteste (non si sa però quante siano in tutto le persone arrestate nel corso delle manifestazioni e quante siano ancora in carcere).La Guida suprema dell’Iran aveva già annunciato a inizio febbraio che «» di persone arrestate durante le proteste sarebbero state graziate. Nel corso delle ultime settimane le manifestazioni si erano attenuate, pur non essendosi esaurite: l’annuncio di Mohseni Ejehi può anche essere considerato un segnale del fatto che ora il regime si sente abbastanza sicuro sulla tenuta del proprio potere per poter ammettere l’estensione delle proteste che nei mesi scorsi avevano seriamente minacciato la sua sopravvivenza.Le proteste in Iran sono state le più estese dalla rivoluzione del 1979, quella che trasformò l’Iran in una repubblica islamica. Erano iniziate a metà settembre dopo la morte in carcere di , una giovane donna arrestata a Teheran – e poi morta durante la detenzione – perché non indossava in maniera corretta il velo islamico. Nel giro di poco si erano trasformate in un’estesa e trasversale rivolta contro il regime iraniano, che le ha represse con violenza e che ha anche condannato a morte, con , alcuni dei manifestanti. ",
        "ranked": 5,
        "placed": "Abroad",
        "epoch": 1678814107.4453332,
        "language": "IT",
        "source": "ilPost"
    },
    {
        "title": "Il piano per dare all’Australia una flotta di sottomarini nucleari",
        "date_raw": "March 14, 2023",
        "date": "2023-03-14",
        "url": "https://www.ilpost.it/mondo/",
        "news_url": "https://www.ilpost.it/2023/03/14/aukus-piano-sottomarini-nucleari-australia/",
        "subtitle": " Sono stati diffusi i dettagli dell'alleanza militare anti-cinese formata un anno e mezzo fa con Stati Uniti e Regno Unito\t",
        "content": "Il presidente statunitense Joe Biden e i primi ministri Rishi Sunak e Anthony Albanese, rispettivamente del Regno Unito e dell’Australia, hanno annunciato a San Diego, in California, i dettagli di un progetto in tre fasi che doterà l’Australia di sottomarini nucleari, grazie alla condivisione di tecnologia militare da parte dei tre paesi. È il punto centrale dell’accordo firmato circa un anno e mezzo fa dai tre paesi (, acronimo di Australia, United Kingdom e United States), un’alleanza militare con l’obiettivo implicito, ma piuttosto evidente, di contenere l’espansione della Cina nell’area del Pacifico.L’annuncio della nascita dell’alleanza era stato dato nel settembre 2021 dopo un incontro virtuale fra i leader dei tre paesi, ma finora non ne erano stati diffusi i dettagli. Il piano prevede una prima fase in cui gli Stati Uniti collocheranno quattro sottomarini nucleari nella base navale di Perth, in Australia (dal 2027), una seconda in cui venderanno fra 3 e 5 sottomarini all’Australia (dal 2032) e una terza in cui Australia e Regno Unito completeranno la costruzione di una nuova flotta, grazie alla condivisione delle tecnologie dei tre paesi (dal 2040).I sottomarini nucleari non sono un’arma come un’altra: si basano su una tecnologia molto sofisticata, sono strategicamente rilevanti e sono attualmente posseduti soltanto da sei paesi al mondo (Stati Uniti, Russia, Francia, Regno Unito, Cina e India). Utilizzano un motore alimentato da un reattore nucleare, che li rende molto più potenti dei sottomarini alimentati con carburanti convenzionali: sono più veloci, possono percorrere distanze maggiori, trascorrere più tempo sott’acqua senza dover risalire in superficie per il rifornimento e sono molto più difficili da rilevare con radar e altri tipi di strumenti. Potenzialmente sono in grado di lanciare missili armati con testate nucleari miniaturizzate, cioè ordigni nucleari sufficientemente piccoli da poter essere assemblati nei missili. Il presidente Biden ha però specificato che quelli australiani saranno «a propulsione nucleare, ma non armati con testate nucleari». Il progetto è stato fortemente criticato dalla Cina e doterà il principale alleato degli Stati Uniti nell’area (l’Australia) di un’arma in grado di aumentare notevolmente il controllo marittimo e potenzialmente anche di operare nel mar Cinese meridionale, una zona considerata fortemente a rischio a causa delle numerose dispute territoriali tra la Cina e altri paesi, tra cui Taiwan.Un momento prima dell’annuncio di lunedì (AP Photo/Evan Vucci)L’accordo in tre fasi prevede anche l’addestramento di piloti australiani da parte della marina americana, l’utilizzo di tecnologia britannica sviluppata dalla Rolls-Royce per i reattori, la fornitura da parte degli Stati Uniti del combustibile per i reattori, lo smaltimento dei rifiuti radioattivi da parte dell’Australia. Australia e Regno Unito dovrebbero costruire dai primi anni Quaranta e per i due decenni successivi fino a otto sottomarini, portando la flotta britannica a 19 unità.Biden ha definito l’alleanza AUKUS «uno strumento per garantire la stabilità nell’area dell’Indo-Pacifico», il primo ministro inglese Sunak ha citato Corea del Nord, Cina e Iran, oltre alla Russia, come possibili minacce che potrebbero contribuire a «disegnare un mondo caratterizzato da pericolo, disordine e divisioni». Oltre ai sottomarini, l’alleanza prevede un’ulteriore collaborazione per lo sviluppo di armi supersoniche e strumenti di cybersicurezza e intelligenza artificiale, che non è stata oggetto dell’annuncio.",
        "ranked": 6,
        "placed": "Abroad",
        "epoch": 1678814107.452512,
        "language": "IT",
        "source": "ilPost"
    }
]
