[
    {
        "title": "La giunta militare che governa il Myanmar ha prorogato lo stato d’emergenza nel paese",
        "date_raw": "February 02, 2023",
        "date": "2023-02-02",
        "url": "https://www.ilpost.it/mondo/",
        "news_url": "https://www.ilpost.it/2023/02/02/myanmar-stato-emergenza-prolungagto/",
        "subtitle": " ",
        "content": "La giunta militare che governa il Myanmar dal colpo di stato compiuto nel febbraio del 2020 ha annunciato che lo stato d’emergenza in vigore nel paese verrà prorogato di altri sei mesi.Lo stato di emergenza era stato introdotto dopo il colpo di stato e aveva dato alla giunta miliare poteri straordinari, permettendole di fatto di instaurare una dittatura. Era in scadenza mercoledì, giorno . In base alla Costituzione del Myanmar, dopo la scadenza dello stato d’emergenza devono tenersi nuove elezioni entro sei mesi. Si prevedeva quindi che il prossimo agosto si potessero tenere le prime elezioni dal colpo di stato, ma la decisione di prorogare lo stato d’emergenza ha reso questa possibilità altamente improbabile. ",
        "ranked": 0,
        "placed": "Abroad",
        "epoch": 1675334706.4285216,
        "language": "IT",
        "source": "ilPost"
    },
    {
        "title": "Tre membri dell’unità dei Vigili del Fuoco di Memphis intervenuta dopo il pestaggio di Tyre Nichols sono stati licenziati",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/vigili-fuoco-memphis-pestaggio-nichols-licenziati/",
        "subtitle": " ",
        "content": "Tre membri dell’unità dei Vigili del Fuoco di Memphis intervenuta dopo il pestaggio che ha portatoI tre licenziamenti seguono quelli di sette membri della Polizia di Memphis coinvolti nell’intervento: cinque di questi sono accusati di omicidio, mentre la squadra speciale di cui facevano parte . ",
        "ranked": 18,
        "placed": "Abroad",
        "epoch": 1675334706.4505763,
        "language": "IT",
        "source": "ilPost"
    },
    {
        "title": "In Namibia è un brutto momento per i rinoceronti",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/rinoceronti-namibia-bracconaggio/",
        "subtitle": " Nel 2022 i bracconieri ne hanno uccisi 87, quasi il doppio rispetto all'anno precedente\t",
        "content": "Nel 2022 il numero dei rinoceronti uccisi illegalmente in Namibia  rispetto al 2021: sono stati 87, mentre l’anno precedente 45. Non era mai successo che così tanti rinoceronti morissero a causa del bracconaggio in un solo anno, stando ai dati del ministero dell’Ambiente, delle Foreste e del Turismo namibiano, che ha diffuso un aggiornamento lunedì.La Namibia, che si trova nel sud dell’Africa e si affaccia sull’oceano Atlantico, ospita la seconda più grande popolazione di rinoceronti bianchi () dopo il Sudafrica e un terzo dei rinoceronti neri (), che  e a rischio di estinzione. Negli ultimi decenni entrambe le specie sono state decimate dalla caccia illegale, praticata da bracconieri interessati ai corni dei rinoceronti: sono molto richiesti come trofei ma soprattutto come ingredienti nella farmacologia tradizionale asiatica, richiesti in Cina e in Vietnam. Tra il 2011 e il 2021 furono quasi 10mila i rinoceronti uccisi illegalmente in Africa (più o meno un terzo della popolazione complessiva mondiale).Romeo Muyunda, portavoce del ministero dell’Ambiente namibiano, ha detto che sul totale di 87 rinoceronti uccisi 61 erano neri e 26 bianchi. Più della metà delle uccisioni sono avvenute nell’Etosha, il più turistico dei parchi nazionali della Namibia, che si trova nel nord del paese e ha un’estensione di 22mila chilometri quadrati: «Abbiamo notato con grande preoccupazione che il nostro parco nazionale più conosciuto, l’Etosha, è un’attrazione per il bracconaggio».Sia in Namibia che nei paesi vicini dove vivono molti rinoceronti, principalmente il Sudafrica e il Botswana, esistono da anni dei programmi di contrasto al bracconaggio, che tra le altre cose prevedono . I corni sono fatti di cheratina, la stessa sostanza di cui sono fatti i capelli e le unghie umane: a differenza delle zanne degli elefanti, che sono denti particolari, non contengono quindi terminazioni nervose, né hanno radici sensibili, per questo i rinoceronti non provano dolore se gli vengono segati. E come succede alle unghie, i corni ricrescono: servono circa due anni perché raggiungano le stesse dimensioni che avevano prima del taglio.Quando invece sono i bracconieri a tagliare i corni, lo fanno ferendo a morte i rinoceronti, che poi abbandonano a dissanguarsi.Servono molte risorse per tagliare i corni in maniera preventiva a un gran numero di rinoceronti, anche perché gli animali devono essere sedati per procedere con l’operazione. Per questo nonostante varie iniziative del genere la protezione dei rinoceronti continua a essere difficile.Secondo i , in Africa vivono circa 22mila rinoceronti, di cui poco più di 6mila rinoceronti neri. ",
        "ranked": 19,
        "placed": "Abroad",
        "epoch": 1675334706.491658,
        "language": "IT",
        "source": "ilPost"
    },
    {
        "title": "C’è stato un terremoto di magnitudo 5.6 nel mare a sud di Malta",
        "date_raw": "January 30, 2023",
        "date": "2023-01-30",
        "url": "https://www.ilpost.it/mondo/",
        "news_url": "https://www.ilpost.it/2023/01/30/malta-terremoto-mare/",
        "subtitle": " ",
        "content": "Nella serata di lunedì c’è stato un terremoto di magnitudo 5.6 nel mare a sud dell’isola di Malta. L’ipocentro è stato individuato 9 chilometri di profondità. Il terremoto,  , è stato sentito in diverse località dell’isola, e arriva dopo molte altre scosse di magnitudo superiore al 4 negli ultimi giorni e anche nelle ultime ore.[DATI ]  Mw 5.6 ore 20:55 IT del 30-01-2023, Malta [Sea] Prof=9Km  — INGVterremoti (@INGVterremoti) ",
        "ranked": 21,
        "placed": "Abroad",
        "epoch": 1675334706.5004613,
        "language": "IT",
        "source": "ilPost"
    },
    {
        "title": "L’ex presidente brasiliano Jair Bolsonaro ha chiesto un visto per poter restare negli Stati Uniti",
        "date_raw": "January 30, 2023",
        "date": "2023-01-30",
        "url": "https://www.ilpost.it/mondo/",
        "news_url": "https://www.ilpost.it/2023/01/30/bolsonaro-richiesta-visto-stati-uniti/",
        "subtitle": " ",
        "content": "L’ex presidente brasiliano Jair Bolsonaro, che dal 30 dicembre del 2022 è in Florida,  un visto turistico per poter restare negli Stati Uniti altri sei mesi, ora che il suo precedente visto è in scadenza. Secondo quanto comunicato dal suo avvocato Felipe Alexandre, la richiesta per il visto di Bolsonaro, sulla cui eventuale approvazione non ci sono informazioni, è stata fatta venerdì. Alexandre, fondatore dello studio legale AG Immigration, ha detto: «Penso che la Florida sarà per un po’ la sua casa lontano da casa».Nei confronti di Bolsonaro è in corso  autorizzata dalla Corte Suprema brasiliana, che a metà gennaio aveva accolto la richiesta dei procuratori che si stanno occupando dell’indagine sull’ al parlamento e ad altri edifici istituzionali compiuto a inizio gennaio, nella capitale Brasilia, dai sostenitori di Bolsonaro.L’accusa contro Bolsonaro si concentra sul fatto che poco prima dell’assalto agli edifici istituzionali da parte dei suoi sostenitori l’ex presidente aveva condiviso sui social network un video in cui sosteneva che la vittoria elettorale di Luiz Inácio Lula da Silva, il nuovo presidente del Brasile,  fosse falsa e fosse frutto di un complotto contro di lui ordito da varie istituzioni, compresa la Corte suprema. Non ci sono prove che ci siano stati brogli o irregolarità durante le elezioni, e tutti gli osservatori internazionali ritengono la vittoria di Lula legittima. Bolsonaro, inoltre, è indagato per abuso di potere e altre accuse che precedono le elezioni e non riguardano l’assalto al parlamento.",
        "ranked": 22,
        "placed": "Abroad",
        "epoch": 1675334706.513016,
        "language": "IT",
        "source": "ilPost"
    },
    {
        "title": "Cosa sono le colonie israeliane",
        "date_raw": "January 30, 2023",
        "date": "2023-01-30",
        "url": "https://www.ilpost.it/mondo/",
        "news_url": "https://www.ilpost.it/2023/01/30/colonie-israeliane-cisgiordania/",
        "subtitle": " Gli insediamenti illegali costruiti a Gerusalemme est e in Cisgiordania sono spesso città con migliaia di abitanti, scuole, strade, distretti industriali\t",
        "content": "L’attentato compiuto a Gerusalemme venerdì sera, nel quale  sono state uccise mentre uscivano da una sinagoga, è avvenuto in un luogo piuttosto significativo e conteso da decenni. Si chiama Neve Yaakov (“l’oasi di Giacobbe”) ed è la colonia israeliana più periferica fra quelle costruite nella parte est della città, che Israele occupa con la forza da più di cinquant’anni.Neve Yaakov è una delle decine di colonie che Israele mantiene nei territori che secondo gran parte della comunità internazionale appartengono ai palestinesi, cioè Gerusalemme est e la Cisgiordania, e che dovrebbero far parte di un futuro stato palestinese. Le colonie israeliane sono ritenute  a una pace duratura fra israeliani e palestinesi e sono spesso al centro delle violenze e tensioni che coinvolgono ciclicamente questo pezzo di mondo, .Ormai da anni, però, in Israele non esiste alcun dibattito vero sul loro smantellamento. Sia perché ritenuto concretamente poco realizzabile, dato che ormai in molti casi queste colonie assomigliano a piccole città (il termine “colonie” è piuttosto datato); sia perché i diversi governi di destra che si sono succeduti negli anni hanno sempre promesso di proteggerle e ampliarle. Il governo attuale, guidato da Benjamin Netanyahu e sostenuto da una maggioranza di destra, ha inserito l’espansione delle colonie in Cisgiordania .La colonia israeliana di Pisgat Ze’ev, la più grande fra quelle costruite intorno a Gerusalemme est (AP Photo/Maya Alleruzzo)Le colonie israeliane furono fondate dopo la fine della Guerra dei sei giorni, combattuta nel 1967 fra Israele e una coalizione di stati arabi che in parte difendevano gli interessi dei palestinesi. Alla fine della guerra, Israele conquistò tutta la Cisgiordania, cioè la fascia di territori che si estende più o meno da Gerusalemme fino alla sponda occidentale del fiume Giordano, al di là del quale c’è la Giordania. Oltre alla Cisgiordania, Israele conquistò anche l’intera città di Gerusalemme: la parte ovest faceva già parte del suo territorio, mentre la parte est, abitata soprattutto da palestinesi, dal 1948 fino a quel momento aveva fatto parte della Giordania.Le conquiste fatte da Israele durante la Guerra dei sei Giorni non sono mai state riconosciute dalla comunità internazionale, che fin dalla Seconda guerra mondiale sostiene la necessità di creare uno stato palestinese dentro ai confini proposti dall’ONU nel 1948.Ancora oggi , che corrono lungo la cosiddetta “Green Line” e comprendono tutta la Cisgiordania e Gerusalemme est, vengono considerati dai paesi occidentali e da quelli a maggioranza araba come la base da cui ripartire per un negoziato di pace fra israeliani e palestinesi. Ogni anno che passa però una trattativa per la pace diventa sempre più complessa: Israele continua ad espandere le proprie colonie e a rendere più complicata la formazione di uno stato palestinese con un territorio unitario, tanto che ormai anche nei discorsi dei diplomatici la Cisgiordania viene paragonata Una mappa della Cisgiordania dell’Ufficio dell’ONU per gli affari umanitari, aggiornata al 2020: in marroncino ci sono le zone controllate dal punto di vista civile e militare, del tutto o parzialmente, dai palestinesi; in viola quelle controllate da Israele, dove vengono realizzate le colonie. La “Green Line” è quella tratteggiata in verdeOggi come allora la Cisgiordania è abitata perlopiù da palestinesi, cioè persone di etnia araba in gran parte musulmane. Ma gli ebrei la considerano la terra natale dei propri antenati: molti fatti raccontati nella Bibbia sono ambientati in Giudea e Samaria, il nome con cui ancora adesso gli israeliani più nazionalisti chiamano la Cisgiordania. Effettivamente queste zone erano abitate da antiche tribù ebraiche, sebbene in un periodo piuttosto remoto, circa tremila anni fa.Dal 1967 in avanti molti israeliani hanno approfittato del controllo militare di Israele sulla Cisgiordania per costruirci case e fondare comunità a forte carattere ebraico, rivendicando il proprio legame col territorio. Ancora oggi una parte degli israeliani ritiene che quei territori “appartengano” al popolo ebraico per regioni culturali e religiose, e che Israele le abbia conquistate sul campo nella Guerra dei sei giorni: per queste ragioni respingono le accuse di occupare un posto che appartiene ad altri. A maggior ragione se disabitato o incolto, come parte dei terreni su cui in origine sono nate le colonie.La Quarta convenzione di Ginevra, l’ultimo dei quattro principali trattati internazionali sul diritto di guerra firmati nel 1949,  che una potenza occupante – come Israele, in questo caso – non possa trasferire i propri civili su un territorio occupato. Per questa ragione la maggior parte delle organizzazioni internazionali e degli esperti di diritto considera le colonie israeliane illegali.Israele sostiene invece che le colonie debbano esistere per motivi di sicurezza e di controllo del territorio.La loro fondazione fu inizialmente giustificata con una vecchia legge dell’Impero ottomano, che permetteva di occupare terreni abbandonati e incolti da anni. Negli anni successivi alla Guerra dei sei Giorni, Israele poteva argomentare che le colonie fossero essenziali per monitorare da vicino una popolazione nemica: fino agli anni Ottanta molti paesi arabi e tutti i gruppi militanti palestinesi avevano come obiettivo esplicito la distruzione dello stato di Israele. Più o meno dagli anni Novanta in poi, col rafforzamento dell’esercito israeliano e una certa normalizzazione dei rapporti con alcuni paesi arabi, questa minaccia esistenziale nei confronti di Israele si è molto indebolita.Da tempo insomma il mantenimento delle colonie non ha più a che fare con la pubblica sicurezza, ma con una serie di posizioni politiche e ideologiche della destra nazionalista e religiosa. Da molti anni la politica israeliana è dominata dal Likud, il partito di Netanyahu, il principale partito di destra. Il Likud guida una coalizione di cui fanno parte  che sostengono attivamente l’espansione delle colonie, al governo ormai da 14 anni ad eccezione di due brevi periodi. L’obiettivo più o meno esplicito di questi partiti è colonizzare e annettere Gerusalemme est e tutta la Cisgiordania, per il legame culturale e religioso che il popolo ebraico ha con questi luoghi.In realtà tutti i governi israeliani, di qualsiasi estrazione, hanno sempre appoggiato le iniziative dei coloni: anche perché fino a qualche anno fa erano una esigua minoranza della popolazione israeliana. Lo stato ha sempre garantito agli abitanti delle colonie più grandi tutti i principali servizi di cui gode ogni cittadino israeliano: acqua, energia, raccolta dei rifiuti, disponibilità di case popolari e così via. I governi di destra guidati dal Likud hanno ulteriormente ampliato questi benefici. Il risultato è che trasferirsi nelle colonie è diventato conveniente, in un certo senso. Le persone che si sono trasferite negli ultimi anni nelle colonie più attrezzate raccontano di averlo fatto per via dell’amenità della vita fuori città, resa più comoda dalla presenza di molti servizi.Rimane ancora forte, comunque, la spinta religiosa e nazionalista che porta molti ebrei ortodossi e ultraortodossi a trasferirsi in posti del genere, e ad ingrossarne la popolazione (in media si stima che una famiglia ultraortodossa israeliana faccia 7 figli).All’inizio degli anni Novanta nelle colonie in Cisgiordania vivevano poco più di 100mila persone. Secondo le ultime stime oggi sono , a cui vanno aggiunte le  che vivono negli insediamenti di Gerusalemme est. Nel territorio israeliano dentro ai confini della “Green Line” vivono circa 8,5 milioni di persone.L’insediamento israeliano di Ma’ale Adumim (Lior Mizrahi/Getty Images)Le parole “colonia” o “insediamento” non rendono bene l’idea di cosa siano diventati questi luoghi: decine di piccole città con migliaia di abitanti, scuole, strade, distretti industriali e . Nel caso di Gerusalemme est parliamo di interi quartieri in cui vivono migliaia di persone: quello più grande, Pisgat Ze’ev, ha circa 50mila abitanti. Ariel, una delle colonie più grandi fra quelle che si trovano lontano dalla “Green Line”, ha una superstrada che la collega direttamente al territorio israeliano e che può essere percorsa solo da auto con la targa israeliana.Soprattutto negli ultimi anni diversi gruppi di militanti ultraortodossi o di estrema destra hanno fondato decine di piccoli avamposti in Cisgiordania fatti soprattutto di baracche, nella speranza che il governo israeliano prima o poi le riconosca come colonie.La piccola colonia di Evyatar, in Cisgiordania (Amir Levy/Getty Images)Sulla carta una decisione della Corte Suprema israeliana del 1979 impedisce di realizzare nuove colonie in Cisgiordania: in realtà è accaduto spesso che nuove colonie venissero fondate irregolarmente, tollerate dal governo e poi riconosciute perché diventate troppo grandi per essere ignorate.Attivisti israeliani di estrema destra provano a costruire una nuova colonia vicino a quella esistente di Barkan, in Cisgiordania (Amir Levy/Getty Images)Nel 2020 il partito di destra nazionalista Yamina  per riconoscere retroattivamente 65 di questi avamposti-colonie, ma il parlamento fu sciolto per elezioni anticipate prima che si potesse esprimere.A volte però i tentativi di fondare nuove colonie sono talmente maldestri ed esplicitamente illegali che anche un governo di destra è costretto a sgomberarle, perlopiù per ragioni di immagine e di rispettabilità a livello internazionale. A metà gennaio le autorità israeliane hanno sgomberato un piccolo avamposto costruito da alcuni nazionalisti vicino a una colonia fondata nel 1984 e ormai molto strutturata, chiamata Migdalim. L’operazione di sgombero  fra il ministero della Difesa Yoav Galant, che ha ordinato lo sgombero, e il ministro delle Finanze, Bezalel Smotrich, che vive in una piccola colonia in Cisgiordania ed era contrario all’operazione.Bezalel Smotrich stringe la mano di Benjamin Netanyahu dopo una conferenza stampa (Ronen Zvulun/Pool Photo via AP)Le colonie grandi o piccole hanno comunque alcuni tratti in comune, fra cui notevoli misure di sicurezza per difendere i propri abitanti e una certa prevaricazione e tendenza ai soprusi nei confronti dei palestinesi che vivono nei quartieri e paesi vicini.Quasi ogni colonia è circondata da un muro o da una recinzione, e ci si può entrare solo dopo estesi controlli, compiuti dall’esercito o da guardie di sicurezza o in diversi casi dagli abitanti stessi della colonia, armati di mitra o altre armi da fuoco. Sabato un ragazzino palestinese di 13 anni ha sparato a due uomini israeliani, ferendoli gravemente: a interrompere l’attacco è stato , verosimilmente membro di qualche milizia dei coloni di Gerusalemme est, che ha sparato al ragazzino palestinese, ferendolo.Le colonie e i suoi abitanti sono spesso presi di mira dai palestinesi della Cisgiordania, che li ritengono degli invasori, in alcuni casi anche con la violenza. Spesso le auto dei coloni vengono colpite con pietre e altri oggetti, quando lasciano le colonie e girano per le strade israeliane in Cisgiordania.I coloni stessi si comportano spesso con atteggiamenti predatori: occupano terreni, deviano corsi d’acqua, compiono atti di violenza piccoli e grandi nei confronti dei propri vicini palestinesi. Di recente il Consiglio per i diritti umani dell’ONU  che il 2022 è stato il sesto anno consecutivo in cui il numero di attacchi dei coloni israeliani contro i palestinesi in Cisgiordania è aumentato. L’attacco più noto e discusso rimane il rogo di una casa palestinese nel paese di Duma, nel 2015, in cui  un bambino di un anno e mezzo. L’avvocato di uno dei sospettati, che abita in una vicina colonia israeliana, è l’attuale ministro alla Pubblica sicurezza, .I resti della casa bruciata nel paese palestinese di Duma (Oren Ziv/Getty Images)Il governo Netanyahu non ha ancora spiegato nei dettagli come e quanto vorrebbe espandere le colonie, che ormai da anni continuano ad allargarsi col consenso a vari livelli delle autorità civili e politiche. Nel 2021  la costruzione di 18.246 nuovi appartamenti nelle colonie, mentre per 3.784 dalla fase di pianificazione si è passati alla fase di bando dei lavori: sono numeri che aumentano progressivamente ormai da alcuni anni.",
        "ranked": 25,
        "placed": "Abroad",
        "epoch": 1675334706.5246363,
        "language": "IT",
        "source": "ilPost"
    },
    {
        "title": "Il caso della donna trans condannata per stupro di cui si discute in Scozia",
        "date_raw": "January 30, 2023",
        "date": "2023-01-30",
        "url": "https://www.ilpost.it/mondo/",
        "news_url": "https://www.ilpost.it/2023/01/30/scozia-donna-trans-stupro-carcere-isla-bryson/",
        "subtitle": " Isla Bryson era stata portata in un carcere femminile, ma la decisione era stata contestata e ne è nato un grosso dibattito politico\t",
        "content": "Domenica il ministro della Giustizia scozzese Keith Brown ha detto che le donne trans che hanno compiuto violenze sessuali contro altre donne non potranno essere detenute in carceri femminili. Il ministro ha detto che la misura è temporanea e che resterà in vigore fino a quando non verranno riviste le norme scozzesi che regolano l’accesso e la permanenza delle persone trans in carcere. La revisione delle norme  al Servizio penitenziario scozzese (SPS), più o meno l’equivalente del Dipartimento dell’amministrazione penitenziaria (DAP) italiano.L’annuncio del ministro è stato fatto dopo giorni di discussioni legate al caso di una donna trans, Isla Bryson, giudicata colpevole di due stupri compiuti prima di iniziare la transizione, cioè quando si presentava come uomo. Al termine del processo per gli stupri, concluso martedì 24 gennaio, Bryson era stata inizialmente portata in una prigione femminile, scelta che aveva riacceso il dibattito sulla collocazione delle donne trans negli spazi femminili, molto vivo anche rispetto ad altri ambiti, , e ad altri paesi.Negli ultimi anni la Scozia ha introdotto alcune misure inclusive nei confronti delle persone trans, venendo per questo anche osteggiata dal governo centrale del Regno Unito: l’ultima occasione è stata il  che il governo britannico ha detto di voler mettere su una proposta di legge da poco approvata dal parlamento scozzese per rendere più facile alle persone trans la procedura di cambio del nome e del genere sui documenti.Bryson ha 31 anni e ha iniziato il suo percorso di transizione due anni fa, quando già era in attesa di essere processata. Attualmente sta seguendo una terapia ormonale e sta aspettando di sottoporsi a un’operazione chirurgica ai genitali. La settimana scorsa una giuria l’ha giudicata colpevole di due stupri avvenuti nel 2016 e nel 2019 a Glasgow e a Clydebank, una cittadina vicina. Non si sa ancora quale pena dovrà scontare perché nel sistema giudiziario britannico il giudizio e la condanna avvengono in momento separati: la sentenza di Bryson dovrebbe arrivare a febbraio. Dopo la fine del processo comunque, essendo stata riconosciuta colpevole, Bryson era stata affidata al Servizio penitenziario scozzese. L’SPS l’aveva fatta portare nel carcere femminile Cornton Vale di Stirling, nel sud della Scozia.La decisione di portarla in quella struttura era stata presa sulla base di  adottate qualche anno fa, che prevedono tra le altre cose che una persona possa essere detenuta nel tipo di carcere dedicato al genere in cui si identifica. L’SPS, comunque, non aveva stabilito che Bryson avrebbe poi scontato la pena proprio lì. La donna era stata messa in isolamento, dunque non in contatto con le altre detenute,  legati alla sua permanenza in un carcere femminile.Nell’ultima settimana la presenza di Bryson nel carcere di Cornton Vale ha provocato dibattiti e discussioni molto accese nel parlamento scozzese. Alcuni politici hanno sostenuto che Bryson sia un pericolo per le altre detenute. Sul caso era poi intervenuta anche la prima ministra scozzese Nicola Sturgeon, che giovedì, due giorni dopo l’arrivo di Bryson nel carcere di Cornton Vale, ne aveva comunicato il trasferimento in una prigione maschile, a Edimburgo.Le discussioni dell’ultima settimana hanno riguardato anche un altro caso simile, quello di , un’altra donna trans condannata per una serie di reati violenti e per lo stalking di una ragazzina di 13 anni a cui mandava lettere dal carcere. Scott aveva fatto richiesta di essere trasferita in un carcere femminile: proprio in questi giorni la richiesta era stata approvata e la decisione era stata molto contestata. L’approvazione ora verrà .Finora il collocamento delle detenute trans nelle carceri femminili veniva valutato volta per volta dal Servizio penitenziario scozzese. Con la misura appena annunciata dal ministro della Giustizia, nei casi in cui una detenuta trans abbia alle spalle casi di violenze sessuali compiute nei confronti di altre donne sarà automaticamente collocata in un carcere maschile e non potrà essere trasferita.Non è chiaro quanto tempo prenderà la revisione delle norme sulla collocazione delle persone trans in carcere da parte dell’SPS: è stata comunque definita una questione “urgente” e si prevede che le nuove linee guida verranno pubblicate nel corso dei prossimi .La misura annunciata dal ministro Brown riguarda una percentuale piuttosto piccola della popolazione carceraria scozzese, pari a meno dello 0,2 per cento: secondo le ultime statistiche del SPS, nel terzo trimestre del 2022 in Scozia le donne trans detenute erano 11 su un totale di oltre 7mila persone in carcere. Sei si trovavano in carceri maschili, cinque in carceri femminili. Per quanto riguarda i quattro uomini trans detenuti, uno si trovava in un carcere maschile, tre in un carcere femminile.Scottish Trans Alliance, un’organizzazione che sostiene i diritti delle persone trans in Scozia,  il dibattito degli ultimi giorni dicendo che la collocazione di Isla Bryson in un carcere maschile «è ciò che c’era da aspettarsi per una persona condannata per stupro»: «Dal nostro punto di vista chiunque abbia commesso crimini violenti sessuali e rappresenti un rischio per le donne non dovrebbe stare in carcere insieme ad altre donne».",
        "ranked": 24,
        "placed": "Abroad",
        "epoch": 1675334706.5384984,
        "language": "IT",
        "source": "ilPost"
    },
    {
        "title": "Sono almeno 100 le persone morte nell’attentato di lunedì alla moschea di Peshawar, in Pakistan",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/peshawar-pakistan-attentato-moschea/",
        "subtitle": " ",
        "content": "Sono almeno 100 le persone morte nel grave attentato di lunedì in una moschea di Peshawar, nel nord-ovest del Pakistan. Il ministro dell’Interno, Rana Sanaullah, ha detto che 97 di loro erano poliziotti: la moschea in cui è avvenuto l’attentato infatti si trova in un complesso di Peshawar che tra le altre cose ospita al suo interno la sede della polizia provinciale. Ci sono anche più di 150 persone ferite.Quello compiuto lunedì a Peshawar è stato  degli ultimi anni in Pakistan. Durante la preghiera mattutina, quando nella moschea c’erano circa 260 persone, un’esplosione causata da un attentatore suicida ha fatto crollare la sala principale dell’edificio: secondo i soccorritori, molte persone sono rimaste intrappolate sotto le macerie, ma non è chiaro esattamente quante. Inizialmente l’attentato era stato rivendicato da un leader del gruppo terroristico noto come  (TTP), alleato dei talebani afghani e dell’ISIS. In un secondo momento però un portavoce del TTP ha negato il coinvolgimento del gruppo. ",
        "ranked": 20,
        "placed": "Abroad",
        "epoch": 1675334706.5487046,
        "language": "IT",
        "source": "ilPost"
    },
    {
        "title": "La Francia vuole mettere regole agli influencer",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/francia-regole-influencer/",
        "subtitle": " Dopo una serie di polemiche, maggioranza e opposizione vogliono riconoscerli a livello giuridico e limitare le sponsorizzazioni problematiche\t",
        "content": "In Francia si discute da tempo della possibilità di regolare il mercato degli influencer, e in particolare la loro principale fonte di guadagno, i contenuti sponsorizzati. Molti influencer sono accusati di non essere trasparenti nel presentare le pubblicità come tali, altri di accettare senza troppe prudenze qualsiasi genere di collaborazione, anche a costo di promuovere con grande enfasi prodotti di dubbia affidabilità e provenienza, come pillole per dimagrire o attività eticamente problematiche, come le scommesse.La scorsa settimana Renaissance, il partito del presidente Emmanuel Macron, e il Partito Socialista, di opposizione, hanno annunciato che lavoreranno insieme a una proposta di legge sostenuta dal governo, dopo che negli ultimi mesi ne avevano presentate due diverse. La nuova proposta sarà discussa in parlamento a metà marzo, ma dell’argomento si parla già moltissimo per alcuni casi che negli ultimi anni hanno coinvolto influencer francesi molto famosi, con grandi polemiche intorno.La nuova legge in sostanza intende creare le condizioni legali per riconoscere giuridicamente una professione che non è ancora contemplata dal diritto francese, e che quindi finora ha dovuto seguire regole che erano state fatte per altre professioni: regole che non solo risultano particolarmente obsolete e inadatte, se applicate a un mestiere nuovo come quello dell’influencer, ma che finora hanno anche permesso la creazione di una zona grigia in cui sono proliferate pratiche viste da molti come illecite.Le leggi che fino a oggi sono state usate per gli influencer sono le stesse che valgono per le cosiddette «attività artistiche» e per modelle e modelli. Il governo francese stima che nel paese ci siano circa 150mila influencer, ciascuno seguito da migliaia, centinaia di migliaia o milioni di follower. Anche se non è possibile stabilire quante persone acquistino prodotti attraverso i loro canali, secondo il governo in Francia circa 42 milioni di persone fanno acquisti online (su una popolazione di circa 68 milioni) e più di metà lo fa dal telefono.Il governo vuole inoltre riconoscere anche il mestiere ormai diffuso di “agente degli influencer”, che è difficile far ricadere in una delle tre categorie di agenti esistenti oggi in Francia, cioè quelle di agente sportivo, di modelli e di artisti.Non è disponibile una bozza della legge, che sarà discussa a marzo, ma ci sono già diversi indizi utili per capire le intenzioni di chi la sta preparando. Uno dei politici più attivi sull’argomento per esempio è il ministro dell’Economia Bruno Le Maire, che all’inizio di gennaio ha lanciato una  online per raccogliere proposte su come «inquadrare meglio gli influencer», che terminerà a fine mese.La consultazione di Le Maire propone alcuni temi di discussione a cui le persone possono partecipare, e in base a quei temi è già possibile avere un’idea di quali punti affronterà la legge: c’è la creazione di una sorta di albo professionale, una definizione giuridica ufficiale di chi siano gli influencer e i loro agenti, l’istituzione di un codice di buona condotta da seguire, l’obbligo da parte degli influencer di segnalare le immagini e i video ritoccati, l’aumento della sorveglianza delle autorità e il divieto di promuovere certi prodotti. Da queste regole dipenderanno nuove sanzioni più specifiche di quelle che esistono oggi. Il governo punta anche a fare accordi con i social network affinché rendano più semplice per gli utenti segnalare truffe e comportamenti scorretti.Questa settimana comunque sarà in discussione in parlamento  che interviene sullo stesso argomento, ma con obiettivi più puntuali: propone di vietare agli influencer la sponsorizzazione di interventi chirurgici (con riferimento particolare a quelli estetici), farmaci e investimenti rischiosi come quelli in criptovalute.La Francia è particolarmente attenta al tema e ha una storia consolidata di interventi preventivi e sanzionatori per regolare le attività su internet: è di due mesi e mezzo fa, per esempio, la creazione da parte del governo di un “Laboratorio per la protezione dei bambini online”, per ideare misure che preservino la privacy dei bambini e li proteggano da fenomeni come cyberbullismo e abusi di vario genere (diverse grandi piattaforme come Google, Amazon e i social network si sono impegnate a sottoscriverne ).Sulla regolamentazione delle attività online in questi anni le autorità francesi sono state più attive rispetto a quelle di altri paesi. Alcuni giorni fa l’agenzia del governo per la concorrenza e la tutela dei consumatori ha pubblicato un report con i risultati di un’indagine condotta a partire dal 2021 su 60 influencer o agenzie che gestiscono più influencer: ne è emerso che la maggior parte di quelli presi in considerazione ha commesso violazioni, o per non aver fatto capire chiaramente quando aveva ricevuto soldi per mostrare e promuovere una certa cosa, o nel dare informazioni false o fuorvianti sulle potenzialità dei prodotti, come nel caso di alcuni presentati come cure per il Covid.La stessa agenzia governativa nel 2021  una multa di 20mila euro a una nota influencer francese, Nabilla Benattia-Vergara (che su Instagram ha attualmente più di 8 milioni di follower), per una pubblicità non dichiarata sui bitcoin che aveva fatto tre anni prima sul social network Snapchat (dove all’epoca aveva 3,6 milioni di follower). Casi mediatici come questo hanno contribuito all’interesse generale per la regolamentazione degli influencer.Nell’ultimo anno il dibattito intorno a queste questioni però è stato ampiamente alimentato in particolare da una seguitissima polemica, sviluppatasi soprattutto sui social network, tra due personaggi molto noti in Francia: il rapper Booba e la popolare agente di influencer Magali Berdah, a capo di una società molto redditizia.Il rapper Booba durante un concerto (EPA/HUGO MARIE)Booba, che ha 46 anni e il cui vero nome è Elie Yaffa, ha iniziato da diversi mesi una campagna per screditare pubblicamente Berdah e criticare il marketing che si serve di influencer, citandola come massima espressione del fenomeno. Ha cominciato a insultarla su Twitter, anche se quasi sempre indirettamente, pubblicando sul suo profilo (che è molto seguito: ha quasi 6 milioni di follower) moltissime denunce sulla qualità e affidabilità dei prodotti venduti dagli influencer gestiti da Berdah. Ha anche creato un indirizzo mail per raccogliere queste testimonianze.Berdah invece ha 41 anni e l’azienda che dirige si chiama Shauna Events: è lei stessa un’influencer molto seguita, e su Instagram per esempio ha 1 milione e mezzo di follower.Tra le accuse di Booba a Berdah c’è quella di , cioè la pratica con cui alcune aziende vendono prodotti che non hanno realmente nelle loro disponibilità, acquistandoli materialmente solo quando qualcuno li ha ordinati, con il rischio di ritardi nelle spedizioni, esaurimento dei prodotti e rincari sul consumatore per oneri doganali imprevisti. La stessa Berdah  che in passato la sua azienda aveva fatto ricorso al , anche se ha negato che lo faccia ancora.Ma ci sono anche accuse più gravi, come quelle di truffa, che hanno portato a una  di Booba alla società di Berdah. Booba se la prende moltissimo anche con gli influencer francesi che per ragioni fiscali vivono all’estero (ce ne sono diversi a Dubai, per esempio), ma sostanzialmente fanno soldi grazie alle sponsorizzazioni di prodotti venduti in Francia: è un altro dei temi su cui il governo ha intenzione di intervenire con la nuova legge, anche se per il momento non è chiaro in che modo.I metodi usati da Booba sono stati molto aggressivi e discutibili, e hanno spinto migliaia di suoi fan a partecipare a una campagna d’odio contro Berdah, con insulti e minacce sui suoi profili social e in molti commenti online. La questione però è stata talmente discussa e commentata che alla fine anche i politici sono stati costretti a prendere una posizione, su tutti il ministro dell’Economia Le Maire, che era stato più volte chiamato in causa dalle proteste di Booba.Le Maire aveva poi dovuto negare di essersi interessato al dibattito solo perché citato dal rapper, ma è sembrato a molti che alcune sue proposte, come quella di dare regole agli agenti degli influencer, rispondessero direttamente alle questioni poste da Booba su Magali Berdah.",
        "ranked": 16,
        "placed": "Abroad",
        "epoch": 1675334706.5717518,
        "language": "IT",
        "source": "ilPost"
    },
    {
        "title": "Un’altra giornata di grandi scioperi in Francia",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/grandi-scioperi-francia/",
        "subtitle": " È stata organizzata ancora contro la contestata riforma delle pensioni, il giorno dopo l'inizio della sua discussione in parlamento\t",
        "content": "In molte città della Francia è in corso un’altra giornata di grandi proteste e scioperi contro la riforma delle pensioni, dopo quelle che erano già state organizzate . In tutto il paese sono state organizzate 250 diverse manifestazioni, dopo che lunedì è iniziata in parlamento la discussione della legge contestata: il principale provvedimento della legge, e quello che ha creato più malcontento, prevede l’innalzamento dell’età pensionabile da 62 a 64 anni.L’obiettivo che si sono posti gli organizzatori delle manifestazioni è di superare la partecipazione del 19 gennaio, anche se sarà molto difficile: in quel caso avevano partecipato 1,12 milioni di persone secondo le autorità e oltre 2 milioni per gli organizzatori. Ci sono però città in cui è già stata registrata una maggiore presenza di persone dell’ultima volta: a Marsiglia per esempio ce ne sono 40mila, secondo la prefettura, che il 19 gennaio ne aveva rilevate 26mila (i numeri dati dai sindacati invece sono molto più alti).  che si protesta persino nella piccolissima isola di Ouessant, di poche centinaia di abitanti, nel nord-ovest della Francia al largo della Bretagna: circa cento persone si sono riunite in un corteo davanti all’ufficio del sindaco.È ancora difficile fare un bilancio preciso dei molti disagi causati dagli scioperi, ma alcuni sono già evidenti: la Società nazionale delle ferrovie (SNCF) aveva annunciato dai giorni precedenti cancellazioni su tutta la linea, consigliando ai passeggeri di rinviare i viaggi che avevano in programma e ai pendolari di lavorare da casa, se potevano. La CGT, una delle più grandi confederazioni sindacali del paese, ha annunciato tra il 75 e il 100 per cento di scioperanti nelle raffinerie e nei distributori della compagnia petrolifera TotalEnergies. Électricité de France (EDF), la principale azienda che produce e distribuisce energia nel paese, ha annunciato che sono in sciopero poco più del 40 per cento dei suoi dipendenti (erano stati il 44,5 per cento il 19 gennaio).Il governo non sembra aver subìto la pressione delle proteste: lunedì il presidente Emmanuel Macron ha ribadito che la riforma è «essenziale», mentre la prima ministra Elisabeth Borne nel fine settimana aveva detto che l’innalzamento della pensione a 64 anni «non è più negoziabile».Oltre all’innalzamento dell’età pensionabile, il disegno di legge prevede l’anticipazione dal 2035 al 2027 della cosiddetta legge “Touraine”, che aumenta di un anno il periodo per cui è necessario versare contributi per andare in pensione, l’abolizione di alcuni regimi pensionistici speciali e una serie di altre misure.È l’ennesima riforma delle pensioni proposta da un governo francese, e lo stesso Macron ci aveva già provato nel 2019, provocando anche in quel caso grosse e  proteste. Diversi analisti ritengono che il sistema pensionistico francese sia eccessivamente complicato, inefficiente e ingiusto.In Francia esistono 42 regimi pensionistici diversi, con notevoli differenze nelle agevolazioni e nei trattamenti delle singole categorie. Il sistema pensionistico è anche molto costoso: nel 2020 è costato l’equivalente del  del PIL, meno di quello italiano in proporzione (), ma comunque più che nella maggior parte dei paesi europei. Secondo stime e  il sistema francese potrebbe non essere sostenibile sul lungo periodo e rischiare di tornare in deficit (come successo nel 2020, l’ultima volta).Il ragionamento che sta dietro ai provvedimenti proposti nel disegno di legge sarebbe principalmente quello di spendere meno in pensioni: alzare l’età pensionabile ritarderebbe per esempio l’erogazione dell’assegno pensionistico. Allo stesso modo, l’estensione del periodo in cui è necessario versare i contributi servirebbe a rendere il sistema delle pensioni più sostenibile per le finanze dello stato.La proposta di legge di Macron è sostenuta soprattutto dal centrodestra, ed è contestatissima sia dalla sinistra che dall’estrema destra, che la considerano ingiusta soprattutto per i lavoratori della classe media e per le fasce più povere della popolazione.",
        "ranked": 13,
        "placed": "Abroad",
        "epoch": 1675334706.619864,
        "language": "IT",
        "source": "ilPost"
    },
    {
        "title": "La fine del Boeing 747",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/fine-boeing-747/",
        "subtitle": " È considerato il modello che ha reso possibile il trasporto aereo di massa, ma da oggi non ne verranno più prodotti ",
        "content": "Martedì 31 gennaio verrà consegnato alla compagnia aerea Atlas Air l’ultimo modello di un aereo Boeing 747: dopo questo non ne sono stati più prodotti. Il primo fu costruito e presentato nel 1968, e da allora è diventato uno dei modelli più importanti della storia dell’aviazione, soprattutto perché di fatto introdusse la possibilità di viaggiare per lunghe tratte a prezzi sostenibili per le masse, grazie a un insieme fino ad allora mai visto di efficienza nel volo e capienza di passeggeri. «Il 747 rimpicciolì il mondo»,  con una metafora al  lo storico aziendale di Boeing, Michael Lombardi.L’ultimo modello servirà come aereo per il trasporto merci, come la grandissima parte di quelli che l’azienda aeronautica statunitense Boeing ha venduto negli ultimi anni, nonostante la sua fama sia legata soprattutto al trasporto di passeggeri. Quello del trasporto merci è un mercato in cui la capienza del Boeing 747 può avere ancora oggi una certa utilità, ma in generale era ormai da tempo che l’azienda ne aveva progressivamente ridotto la produzione. L’ultimo per il trasporto dei passeggeri era stato venduto alla compagnia Korean Air nel 2017.Il motivo principale del declino del Boeing 747 è che è un aereo più costoso da costruire rispetto a modelli più moderni che hanno due soli motori, invece dei suoi quattro, e che garantiscono la stessa efficienza e capienza a costi inferiori. Resta però un modello che gode di un’ottima fama tra i piloti, che generalmente lo considerano tra i più eleganti e comodi da guidare.È stato per molti anni l’aereo più popolare al mondo, anche tra i non esperti di aviazione, tanto da essere soprannominato “regina dei cieli”. Dentro aveva due corridoi e tre file di posti, era più largo di quelli che venivano prodotti prima, ma anche di quelli con cui si viaggia abitualmente oggi. Una fila orizzontale aveva dai 7 ai 10 posti, con la disposizione più tipica che seguiva lo schema 3-4-3. In più di cinque decenni Boeing ha costruito 1.574 modelli 747 con una capienza di più di cento persone, ma di questi moltissimi potevano portarne anche tra le 350 e le 400, e il modello più capiente superava le 500.Il Boeing 747 è entrato nell’immaginario comune anche perché dal 1990 è il modello (seppur potenziato) usato per gli Air Force One, ossia il nome con cui vengono chiamati gli aerei su cui viaggiano i presidenti degli Stati Uniti: il contratto con il governo americano, che è , è una delle ragioni per cui Boeing ha continuato a produrre il modello così a lungo.L’interno di un Boeing 747 (Wikimedia Commons)Secondo i racconti che hanno fatto i diretti interessati, l’idea del Boeing 747 venne fuori da una conversazione durante una battuta di pesca tra l’allora amministratore delegato di Boeing, Bill Allen, e Juan Trippe, che era il capo della Pan American World Airways (anche nota come Pan Am), un tempo la più grande e importante compagnia aerea degli Stati Uniti, fallita nel 1991. Fino a quel momento la Pan Am aveva usato per i suoi voli di linea i Boeing 707, decisamente più stretti dei 747: la fusoliera, cioè la parte principale del corpo dell’aereo che contiene il carico, era di 3,76 metri, contro i 6,5 che avrebbe avuto il 747.Trippe voleva ridurre i costi producendo aerei più grandi, convinto che ci fosse una domanda per il trasporto di massa, così chiese ad Allen se non si potesse produrre un aereo più grande del Boeing 707: Allen accettò, nonostante ci fosse un certo scetticismo sulla possibilità che un aereo così grande potesse volare. Il progetto iniziale prevedeva che quell’ampliamento della capienza dei posti fosse garantito da un aereo costruito su due piani, più o meno della stessa larghezza del 707, ma praticamente raddoppiato in altezza: alla fine però il capo della progettazione, Joe Sutter, decise per la fusoliera allargata al posto della disposizione su due piani.La produzione del Boeing 747 è stata spesso raccontata come eccezionale: parteciparono al progetto 50mila lavoratori, che comprendevano costruttori, meccanici, ingegneri e impiegati. Ci vollero 28 mesi, poco più di due anni, un tempo considerato molto breve per l’epoca e la novità rappresentata dall’aereo costruito.Fu presentato nel 1968 e il primo volo passeggeri partì nel 1970, sulla tratta della Pan Am che congiungeva New York a Londra. I suoi primi anni coincisero con una grande crisi petrolifera che colpì soprattutto gli Stati Uniti e l’Europa negli anni Settanta, e Boeing rischiò la bancarotta a causa dei grandi costi di sviluppo che aveva richiesto il modello 747, un miliardo di dollari. Negli anni però la richiesta aumentò progressivamente, raggiungendo il suo livello più alto nel 1989, quando Boeing introdusse il modello 747-400, con nuovi motori e materiali più leggeri.Già dopo i primi anni però fu chiaro il suo impatto culturale: le poste statunitensi gli dedicarono un francobollo, e finì citato persino in una canzone della nota cantautrice canadese Joni Mitchell del 1976, : «Ho sognato 747 sopra fattorie geometriche», diceva uno degli ultimi versi.",
        "ranked": 12,
        "placed": "Abroad",
        "epoch": 1675334706.6290126,
        "language": "IT",
        "source": "ilPost"
    },
    {
        "title": "Perché Israele demolisce le case degli attentatori palestinesi",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/israele-demolizione-case-palestinesi/",
        "subtitle": " Sostiene che scoraggi altre persone a compiere attacchi, ma da anni ci sono molte critiche sulla legittimità ed efficacia di questa pratica\t",
        "content": "Domenica l’esercito israeliano ha  porte e finestre della casa dell’uomo che venerdì  sette persone fuori da una sinagoga a Gerusalemme est, in uno degli attentati più sanguinosi degli ultimi anni compiuti da un palestinese. Nello stesso giorno il governo ha ordinato una misura simile per la casa del 13enne palestinese che sabato aveva ferito gravemente due israeliani, sparandogli addosso.La pratica di sigillare o demolire le case dei palestinesi responsabili o anche solo sospettati di avere compiuto atti di violenza contro israeliani è piuttosto consolidata in Israele. Eppure non ha precedenti o paragoni con quello che avviene in altri paesi.   di diritto internazionale la ritengono illegale ed esistono vari pareri, anche interni all’esercito israeliano, che la considerano crudele e inefficace nel prevenire ulteriori attacchi.In un rapporto dell’ufficio del relatore speciale dell’Onu, pubblicato nel 2020 e relativo alla situazione dei diritti umani nei Territori palestinesi occupati da Israele,  che dal 1967, cioè da quando iniziò l’occupazione militare di Israele della Cisgiordania e di Gerusalemme est, l’esercito israeliano ha sigillato o demolito circa duemila case in questi due territori (una piccola minoranza di case è stata demolita o sigillata dentro al territorio di Israele). Dal 2014 a oggi  75 case o stanze di sospettati di attentati, mentre altre 12 sono state sigillate. La decisione coinvolge vari livelli dell’esercito israeliano, dell’intelligence interna, della magistratura e del governo. Per un ordine definitivo di demolizione o sigillatura serve che la richiesta ufficiale dell’esercito venga approvata sia dal procuratore generale civile sia dal procuratore generale militare.La demolizione viene decisa nei casi più gravi e prevede solitamente l’intervento di ruspe e mezzi pesanti. Nei casi meno gravi viene decisa la sigillatura: la casa o la stanza del sospettato vengono riempite di cemento, in modo che non siano più utilizzabili.Nelle ultime settimane l’esercito israeliano sta adottando un nuovo metodo. Prima della demolizione o sigillatura, due pratiche che hanno effetti permanenti, le case dei sospettati vengono sigillate temporaneamente: porte e finestre vengono saldate o coperte senza l’uso di cemento, in attesa di una decisione definitiva. La casa dell’uomo che venerdì ha ucciso sette israeliani è stata temporaneamente sigillata: il quotidiano israeliano   che alla fine verosimilmente l’esercito cercherà di demolirla.Il governo israeliano giustifica la decisione di demolire o sigillare le case dei sospettati con l’articolo 119 del vecchio codice di leggi applicato dal Regno Unito, che fino al 1948  gli attuali territori di Israele, della Cisgiordania e della Striscia di Gaza. Gran parte di quel codice fu assorbita nella legislazione dello stato israeliano, che fu fondato nel 1948, e gli articoli che non sono stati esplicitamente abrogati sono rimasti in vigore.L’articolo 119 in particolare  che ogni edificio in cui si pensa siano nascoste delle armi, oppure si sospetta sia stato usato da una persona che ha commesso un crimine, o anche solo dai suoi complici, possa essere requisito e demolito.La principale critica dal punto di vista giuridico a questa pratica si basa sull’articolo 53 della Quarta convenzione di Ginevra, l’ultimo dei quattro principali trattati internazionali sul diritto di guerra firmati nel 1949. L’articolo 53  a una potenza occupante, come Israele in questo caso, di «distruggere beni mobili o immobili appartenenti individualmente o collettivamente a privati, allo stato o a enti pubblici, a organizzazioni sociali o a cooperative». Israele però insiste molto sulla parte finale dell’articolo 53: «salvo nel caso in cui tali distruzioni siano rese assolutamente necessarie dalle operazioni militari».Nel 1979 la Corte Suprema israeliana si espresse per la prima volta sulla demolizione di una casa di un sospettato palestinese, sostanzialmente per confermare la legittimità giuridica di questa pratica. La Corte sostenne che la demolizione di una casa non rappresenti una forma di «punizione collettiva», vietata anch’essa dalla Quarta convenzione di Ginevra, ma soprattutto aderì completamente alla versione dell’esercito israeliano, spiegando che questa pratica creava una efficace «deterrenza contro il compimento di atti simili».Bambini palestinesi giocano sulle rovine di una casa demolita a Rojeeb, in Cisgiordania (AP Photo/Nasser Nasser)Da allora la Corte Suprema ha confermato più volte questo suo indirizzo, con rare eccezioni. Dal 2014 ad oggi soltanto in 10 casi ha ridotto la pena ordinata dall’esercito – preferendo la sigillatura alla demolizione, per esempio – oppure l’ha cancellata del tutto. per esempio ricorda un caso del 2020 in cui l’esercito aveva chiesto la demolizione della casa di un ragazzo palestinese che  un soldato israeliano tirandogli una pietra in testa durante un’operazione nel paese di Ya’bad, in Cisgiordania. La Corte Suprema non accolse la richiesta dell’esercito perché gli avvocati della famiglia del ragazzo riuscirono a dimostrare che nessuno degli altri componenti partecipò né celebrò l’attacco al soldato israeliano. L’esercito si limitò a sigillare col cemento la stanza del ragazzo. Il   comunque che in genere «le demolizioni vengono eseguite ben prima che arrivi la condanna» in un processo.Negli anni la legittimità e l’effetto deterrente delle demolizioni e delle sigillature nei confronti dei sospettati di attentati sono stati messi in dubbio parecchie volte nel dibattito pubblico israeliano. In certi periodi la pratica è stata persino abbandonata: nel 2005 una commissione militare presieduta dal generale Udi Shani esaminò la pratica e  sostanzialmente inutile, oltre che potenzialmente contraria alle norme nazionali e internazionali. Per quasi dieci anni l’esercito l’accantonò, ad eccezione di un solo caso, fino al 2014, quando tre studenti di una scuola religiosa ebraica furono rapiti e uccisi da alcuni palestinesi in Cisgiordania. In Israele il caso attirò talmente tante attenzioni che l’esercito ripristinò le demolizioni, secondo alcuni soltanto per dimostrare una certa fermezza (un primo responsabile dell’uccisione dei tre ragazzi fu arrestato dopo un mese di ricerche intense).Il già citato rapporto del 2020 del relatore speciale dell’Onu sulla situazione dei diritti umani nei territori palestinesi occupati spiega che le demolizioni o le sigillature causano danni permanenti non solo alla persona sospettata, ma soprattutto alla sua famiglia, che in diversi casi non c’entra nulla con i reati contestati.«Da un giorno all’altro tutti sono costretti a vivere in una tenda o ad essere ospitati dai parenti. Dopo [una demolizione] ciascuna famiglia è inevitabilmente umiliata, delegittimata, sfollata, amareggiata e in certi casi desiderosa di vendetta», si legge nel rapporto. Un’altra critica a questa pratica, piuttosto pragmatica, ritiene che sia sostanzialmente controproducente: e cioè che la demolizione alimenti l’ostilità nei confronti di Israele, anziché dissuadere altri palestinesi dal compiere ulteriori violenze.Già nel 2003 Arik Ascherman, dirigente dell’organizzazione Rabbis for Human Rights (“Rabbini per i diritti umani”),  al che «la demolizione di case e campi, l’esproprio di terreni e il trattamento di ogni palestinese come un criminale» hanno comportato il fatto che «sempre più palestinesi hanno perso fede nel processo di pace, finché la frustrazione si è trasformata in una rivolta» (Ascherman parlava ai tempi della Seconda Intifada, cioè ).Sembra difficile che l’approccio di Israele possa cambiare a breve: il governo di destra guidato da Benjamin Netanyahu è entrato in carica da poche settimane ma ha già promesso un approccio molto duro nei confronti degli attentatori palestinesi. A metà gennaio, appena prima del , si sono anche rinnovati i vertici dell’esercito, che rimarranno in carica per tre anni.Anche la Corte Suprema oggi è composta in maggioranza da giudici conservatori, di solito poco propensi a fermare le demolizioni. Uno dei pochi giudici noti per la loro ostilità alle demolizioni, Menachem Mazuz, è andato in pensione nel 2021. In un’intervista data ad  poco dopo aver lasciato il suo incarico : «considero la demolizione delle case come una cosa immorale, illegale e di dubbia efficacia. Penso che venga ordinata per placare l’opinione pubblica, e che chi comanda sappia che non impedirà nuovi attentati terroristici».",
        "ranked": 15,
        "placed": "Abroad",
        "epoch": 1675334706.6398468,
        "language": "IT",
        "source": "ilPost"
    },
    {
        "title": "La Corte di Giustizia dell’Unione Europea ha emesso una sentenza che potrebbe rendere più probabile l’estradizione in Spagna dell’ex presidente catalano Carles Puigdemont",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/puigdemont-estradizione-spagna/",
        "subtitle": " ",
        "content": "Martedì la Corte di Giustizia dell’Unione Europea, cioè il principale tribunale europeo,  che potrebbe influire sulla possibilità che venga estradato dal Belgio alla Spagna Carles Puigdemont, l’ex presidente della Generalidad catalana che organizzò . Pochi giorni dopo il referendum Puigdemont fuggì in Belgio, dove si trova tuttora e dove è stato eletto , e finora le richieste di estradizione avanzate dal Tribunale Supremo spagnolo erano state respinte dalla giustizia belga.Secondo la sentenza della Corte di Giustizia dell’Unione Europea una richiesta di mandato d’arresto europeo da parte della Spagna può essere respinta da un organo giudiziario europeo solo se «esiste un rischio reale di violazione» del diritto fondamentale a un equo processo e se ci sono «carenze sistemiche o generalizzate nel funzionamento del sistema giudiziario» nel paese che chiede l’arresto.La sentenza non riguarda direttamente Puigdemont ma un altro politico catalano fuggito in Belgio, Lluis Puig Gordi, ex ministro regionale della Cultura. Come per Puigdemont, anche per Puig Gordi la Spagna aveva emesso un mandato d’arresto internazionale, che era stato respinto dal Belgio. A differenza di Puigdemont, Puig Gordi non è europarlamentare e quindi non è protetto dall’immunità. È probabile quindi che il Tribunale Supremo spagnolo ora emetta un nuovo mandato di arresto, che alla luce della sentenza della Corte di Giustizia dell’Unione Europea ha buone probabilità di essere accolto.Ma indirettamente la sentenza riguarda anche Puigdemont: la Corte di Giustizia dell’Unione Europea deve ancora prendere una decisione definitiva sull’immunità da europarlamentare (che gli era stata revocata dal Parlamento Europeo nel marzo del 2021 e ripristinata dalla Corte in via provvisoria ). Nel caso gli venisse nuovamente revocata, la sentenza della Corte potrebbe rendere più semplice per il Tribunale Supremo spagnolo ottenerne l’estradizione.",
        "ranked": 14,
        "placed": "Abroad",
        "epoch": 1675334706.6501427,
        "language": "IT",
        "source": "ilPost"
    },
    {
        "title": "La minaccia dei talebani in Pakistan",
        "date_raw": "February 01, 2023",
        "date": "2023-02-01",
        "url": "https://www.ilpost.it/mondo/",
        "news_url": "https://www.ilpost.it/2023/02/01/moschea-peshawar-talebani/",
        "subtitle": " Il gruppo terroristico del TTP, affiliato con i talebani afghani, sta mettendo in difficoltà il governo, come dimostra l'attentato di lunedì a Peshawar\t",
        "content": "L’attacco suicida di lunedì contro la moschea di un quartier generale della polizia a Peshawar, in Pakistan, è stato ricollegato quasi immediatamente al gruppo terroristico noto come Tehrik-i-Taliban Pakistan (TTP), cioè i cosiddetti talebani pachistani, che hanno una lunga storia di attentati feroci nel paese. Il gruppo, che ha ripreso le operazioni dopo una tregua terminata a novembre, sta creando sempre più difficoltà al governo e alle forze dell’ordine del Pakistan, anche a causa dell’aiuto e della protezione che sta ricevendo dall’Afghanistan, dove governa un altro gruppo ideologicamente e militarmente affine, quello dei talebani afghani.L’attacco di lunedì ha provocato 101 morti, la gran parte dei quali poliziotti che stavano pregando, e 217 feriti. È avvenuto all’interno di una sede della polizia locale, in una zona teoricamente molto sicura, e mostra come, dopo un periodo di tregua, la regione di Peshawar nel nord-ovest del Pakistan sia nuovamente esposta agli attacchi terroristici e alle azioni criminali del TTP, che nell’area gestisce anche una rete di estorsioni.L’attribuzione dell’attentato di lunedì al TTP non è ufficiale, ma è estremamente probabile. Poco dopo l’attacco, uno dei comandanti del TTP aveva pubblicato un tweet in cui ne attribuiva la responsabilità al gruppo terroristico, ma successivamente un altro portavoce del gruppo aveva negato ogni collegamento. È comunque molto probabile che i talebani pachistani abbiano avuto un ruolo nell’attentato, o ne siano direttamente responsabili.L’area di Peshawar, che si trova molto vicina al confine con l’Afghanistan ed è popolata a maggioranza dalla medesima etnia (la maggioranza della popolazione della regione è pashtun, esattamente come il gruppo principale dei talebani afghani), è da decenni al centro dei gravi conflitti che interessano la regione, e ne subisce le violenze.Il TTP, cioè il gruppo dei talebani pachistani, si formò nel 2007 come organizzazione affiliata ma separata dai talebani afghani, in protesta contro l’aiuto che il governo pachistano stava dando alle . L’obiettivo del TTP era rovesciare il governo pachistano e sostituirlo con un governo religioso, esattamente come avevano fatto anni prima i talebani afghani in Afghanistan, prima di essere scacciati dall’invasione americana del 2002.Il TTP divenne ben presto una delle organizzazioni terroristiche più temibili del Pakistan, grazie anche al sostegno dei talebani afghani, e compì gravissimi attentati in tutto il paese. Soprattutto nella regione di Peshawar, dove manteneva il grosso della sua base. Il più grave fu nel 2014, quando i miliziani entrarono in un grosso complesso scolastico e  147 studenti (bambini tra i 6 e i 17 anni) e insegnanti. La strage alla scuola di Peshawar provocò una risposta durissima dell’esercito pachistano, che mise in atto un’operazione antiterrorismo imponente e costrinse gran parte dei miliziani del TTP a rifugiarsi in Afghanistan.Nel 2021 il ritorno dei talebani afghani al governo dell’Afghanistan, dopo , ha creato una fase nuova nel rapporto tra Pakistan, TTP e talebani afghani.Il governo e soprattutto l’esercito pachistano, pur essendo formalmente alleati degli Stati Uniti nella guerra al terrorismo e pur combattendo sul proprio territorio il TTP, hanno sempre mantenuto un rapporto a dir poco ambiguo con i talebani afghani: li hanno aiutati e protetti segretamente per anni. Quando infine i talebani afghani hanno riconquistato il potere in Afghanistan, l’esercito pachistano ha sperato che i talebani afghani, riconoscenti per il sostegno fornito nel corso degli anni, avrebbero contribuito a tenere a bada il TTP, approfittando dell’influenza esercitata sul gruppo. Non è successo.Nella seconda metà dell’anno scorso i talebani afghani hanno patrocinato alcuni negoziati che si sono tenuti a Kabul, la capitale afghana, e che hanno consentito di ottenere alcuni mesi di tregua nelle violenze compiute dai talebani pachistani. Ma i negoziati sono falliti a novembre, senza troppo impegno da parte dei talebani afghani, e le violenze in Pakistan e soprattutto a Peshawar sono riprese. Anzi, si sono semmai amplificate, perché il TTP ha approfittato della tregua per riorganizzarsi e riarmarsi. I talebani afghani, poi, hanno liberato vari membri del TTP che erano stati imprigionati negli anni precedenti, e ospitano e proteggono a Kabul la leadership del gruppo.Da mesi a Peshawar i miliziani del TTP minacciano le autorità e compiono estorsioni e atti di intimidazione contro la borghesia laica cittadina, gli imprenditori e i politici locali. La popolazione ha manifestato contro le violenze, ma per ora ogni azione del governo pachistano è stata inutile. L’attacco di lunedì contro la moschea potrebbe provocare un’altra grossa operazione di antiterrorismo da parte dell’esercito, come quella del 2014, ma questa volta il governo potrebbe essere più cauto, perché affrontare apertamente il TTP potrebbe significare mettersi contro anche i talebani afghani.",
        "ranked": 10,
        "placed": "Abroad",
        "epoch": 1675334706.673269,
        "language": "IT",
        "source": "ilPost"
    },
    {
        "title": "È stata trovata la capsula radioattiva che era stata persa in Australia",
        "date_raw": "February 01, 2023",
        "date": "2023-02-01",
        "url": "https://www.ilpost.it/mondo/",
        "news_url": "https://www.ilpost.it/2023/02/01/australia-capsula-radioattiva-trovata/",
        "subtitle": " A metà gennaio qualcosa era andato storto durante un trasporto su un percorso di 1.400 chilometri: la ricerca si è conclusa mercoledì\t",
        "content": "È stata trovata la  che era stata persa nell’Australia occidentale a metà gennaio e si stava cercando da giorni lungo un percorso di circa 1.400 chilometri, dall’impianto minerario di Gudai-Darri, a nord della città di Newman, fino a Perth, molto più a sud. Il ministro australiano per i Servizi di emergenza, Stephen Dawson, ha detto che la capsula è stata trovata mercoledì mattina una cinquantina di chilometri a sud di Newman, lungo il percorso in cui era stata smarrita tra l’11 e il 16 gennaio scorso.In una conferenza stampa, Dawson  di voler «sottolineare quanto sia straordinario» il fatto che la capsula radioattiva sia stata trovata: «le squadre di ricerca hanno trovato davvero l’ago nel pagliaio», ha commentato.La capsula radioattiva è stata trovata da una squadra composta da membri del dipartimento governativo che si occupa della gestione degli incendi e delle emergenze e da addetti dell’organizzazione nazionale per la scienza e le tecnologie nucleari. Era partita per essere trasportata dall’impianto minerario dell’azienda Rio Tinto verso Perth lo scorso 11 gennaio, sotto la responsabilità di un’azienda terza. Quando il corriere era arrivato a destinazione, nonostante per il trasporto fossero state prese le dovute precauzioni, la capsula non c’era più. Rio Tinto aveva comunicato il suo smarrimento il 25 gennaio, dopo avere svolto alcune verifiche.La notizia dello smarrimento aveva subito fatto partire le ricerche per la minuscola capsula, che è di forma cilindrica, con un diametro di 6 millimetri e un’altezza di 8 millimetri. La perdita aveva creato molta preoccupazione: la capsula contiene infatti una piccola quantità di  (un sottoprodotto della fissione nucleare dell’uranio, impiegato in alcuni sensori per vari tipi di misurazioni) in grado di provocare seri problemi di salute in caso di contatto.L’area in cui era andata persa la capsula è tra le meno popolate dell’Australia. C’era però l’eventualità che qualcuno la trovasse e la maneggiasse senza le dovute precauzioni, così come la possibilità – per quanto remota – che potesse rimanere incastrata nei copertoni di un’auto o di un camion, venendo trasportata altrove, in aree dove vivono più persone.",
        "ranked": 9,
        "placed": "Abroad",
        "epoch": 1675334706.7217557,
        "language": "IT",
        "source": "ilPost"
    },
    {
        "title": "Il Myanmar a due anni dal colpo di stato",
        "date_raw": "February 01, 2023",
        "date": "2023-02-01",
        "url": "https://www.ilpost.it/mondo/",
        "news_url": "https://www.ilpost.it/2023/02/01/myanmar-colpo-di-stato-due-anni/",
        "subtitle": " È sempre governato da una giunta militare repressiva, mentre l'opposizione pacifica si è in parte trasformata in resistenza armata\t",
        "content": "Due anni fa, il 1° febbraio del 2021, l’esercito del Myanmar : arrestò tutti i principali leader del partito di maggioranza tra cui Aung San Suu Kyi, a capo del governo e democraticamente eletta, e instaurò un regime estremamente repressivo. Nel corso di questi due anni sono state arrestate e uccise migliaia di persone e represse con la violenza le ampie e partecipate proteste organizzate contro il regime militare.In occasione del secondo anniversario del colpo di stato, in Myanmar è stato organizzato uno sciopero generale contro la dittatura:  la maggior parte delle strade del paese è vuota e i negozi chiusi e si prevede che restino tali per tutto il resto della giornata. Anche all’estero ci sono state manifestazioni, molte delle quali  da oppositori politici che negli ultimi due anni hanno lasciato il paese.Proprio oggi dovrebbe scadere lo stato di emergenza dichiarato e più volte prorogato dal regime militare. È probabile che la giunta decida di prorogarlo ancora: martedì, parlando dell’attività dei deputati e politici birmani contrari al regime, la giunta ha detto che è in corso «un tentativo di prendere il potere dello stato in modo insurrezionale e terroristico». Il colpo di stato in Myanmar era stato guidato dal capo delle forze armate birmane, il generale , che si è poi  primo ministro qualche mese dopo (carica che ricopre tuttora). Era avvenuto nel giorno in cui il parlamento eletto alle precedenti elezioni, tenute a novembre del 2020, avrebbe dovuto riunirsi per la prima volta. Le elezioni erano state nettamente  dalla Lega nazionale per la democrazia (LND), il partito di Aung San Suu Kyi, e perse dal Partito per la solidarietà e lo sviluppo dell’Unione, sostenuto dai militari.Il generale birmano Min Aung Hlaing (AP Photo/Alexander Zemlianichenko, Pool, File)Dopo le elezioni, i militari avevano contestato i risultati e accusato la LND di brogli: il clima si era fatto sempre più teso, fino al colpo di stato del 1° febbraio, con il quale i militari avevano interrotto le linee telefoniche nella capitale Naypyitaw e altrove e sospeso le trasmissioni della televisione di stato, oltre a dichiarare lo stato di emergenza che è tuttora in vigore.Fin da subito erano state organizzate proteste in diverse città. Il regime le aveva represse con estrema violenza: oltre alle migliaia di persone , si stima che siano stati uccisi quasi  civili e che gli scontri tra l’esercito e i manifestanti abbiano costretto decine di migliaia di persone a lasciare le proprie case.Nel corso dei mesi successivi al golpe, l’opposizione pacifica al regime si era poi trasformata in resistenza armata, rendendo sempre più concreto il . Dopo la repressione delle proteste si erano costituite per esempio le , un movimento armato di attivisti per la democrazia vicino al cosiddetto “governo di unità nazionale” del Myanmar, il gruppo di deputati e politici birmani contrari alla dittatura militare che la giunta accusa di terrorismo.Le Forze di difesa del popolo avevano iniziato a compiere diversi attacchi e imboscate contro l’esercito, che aveva subito pesanti perdite e risposto con attacchi ancora più violenti. Tra le altre cose i militari avevano fatto ricorso ad , uccidendo un numero imprecisato di civili nel tentativo di colpire i ribelli. Uno degli ultimi attacchi si è verificato lo scorso settembre, quando almeno 13 persone sono state  poco fuori Tabayin, circa 100 chilometri a nord-ovest di Mandalay, la seconda città del Myanmar: secondo l’esercito l’edificio era usato dai ribelli per pianificare attacchi armati.Una delle principali azioni della giunta militare era stato l’avvio di un processo contro Aung San Suu Kyi, vincitrice nel 1991 del Nobel per la pace. Il processo era iniziato quattro mesi dopo il compimento del colpo di stato, a , sulla base di accuse considerate politicamente motivate a livello internazionale. Suu Kyi, che ha 77 anni, era stata incriminata per reati che includono corruzione, violazione delle norme di sicurezza imposte contro il coronavirus e importazione e detenzione illegale di walkie-talkie. L’ (di una lunga serie) è stata pronunciata lo scorso dicembre: la pena complessiva è di 33 anni di carcere.Aung San Suu Kyi (AP Photo/Aung Shine Oo, File)Lo scorso luglio la giunta aveva inoltre annunciato di aver eseguito la condanna a morte di quattro oppositori politici: non succedeva , quando il Myanmar era ancora governato da un regime militare (lo fu dal 1962 al 2011).Nel corso degli ultimi due anni la giunta militare ha deciso qualche , scarcerando per esempio prigionieri politici. Ma di fatto il regime ha continuato ad attuare una dura e violenta repressione del dissenso. Sono state per esempio  che avevano protestato contro la dittatura ed è stata approvata una  che renderà molto più difficile per eventuali nuovi partiti o candidati presentarsi alle elezioni, che in teoria dovrebbero tenersi il prossimo agosto.In risposta all’instaurazione della giunta militare, diversi governi esteri hanno deciso di imporre  contro il regime, indebolendo ancora di più l’economia del Myanmar, che prima del colpo di stato era considerata tra quelle in più rapida crescita tra i paesi del sud-est asiatico. Secondo la Banca mondiale, l’economia del Myanmar crescerà di circa il  quest’anno: considerando il periodo precedente alla pandemia e al golpe è una crescita ridotta, che si pensa sarà legata soprattutto a settori come l’agricoltura e l’industria tessile.",
        "ranked": 8,
        "placed": "Abroad",
        "epoch": 1675334706.7308586,
        "language": "IT",
        "source": "ilPost"
    },
    {
        "title": "Negli Stati Uniti sono stati incriminati quattro uomini sospettati di essere coinvolti nell’omicidio del presidente haitiano Jovenel Moïse",
        "date_raw": "February 01, 2023",
        "date": "2023-02-01",
        "url": "https://www.ilpost.it/mondo/",
        "news_url": "https://www.ilpost.it/2023/02/01/negli-stati-uniti-sono-stati-incriminati-quattro-uomini-sospettati-di-essere-coinvolti-nellomicidio-del-presidente-haitiano-jovenel-moise/",
        "subtitle": " ",
        "content": "Quattro uomini sospettati di essere coinvolti nell’omicidio del presidente haitiano  sono stati incriminati negli Stati Uniti, dove sono stati trasferiti per essere processati. Moïse fu ucciso nel luglio 2021 in circostanze ancora poco chiare durante l’irruzione di un gruppo di persone nella sua residenza nella capitale Port-au-Prince. Sull’omicidio non stanno indagando solo le forze di sicurezza haitiane, ma anche quelle statunitensi, che stanno investigando sia persone con doppia cittadinanza haitiana e statunitense, sia persone sospettate di essere coinvolte per altri motivi, nell’ambito degli stretti rapporti tra i due paesi.Gli uomini  negli Stati Uniti sono gli haitiani-americani James Solages e Joseph Vincent, tra i primi sospettati arrestati subito dopo l’attentato, e Germán Rivera García, ex capitano delle forze armate colombiane, che secondo le autorità haitiane sarebbe stato tra gli esecutori materiali dell’operazione nella casa di Moïse. Il quarto uomo è Christian Emmanuel Sanon, un medico e sacerdote haitiano che viveva in Florida e si ritiene essere una figura di spicco nella pianificazione dell’attentato.Il dipartimento della Giustizia degli Stati Uniti ha detto che Solages, Vincent e Rivera García sono stati incriminati con l’accusa di aver pianificato di uccidere una persona in un paese diverso dagli Stati Uniti e aver fornito materiale e assistenza per farlo. Sanon invece è accusato di aver trafugato illegalmente ad Haiti vari beni, tra cui una ventina di giubbotti antiproiettile. I quattro compariranno mercoledì in un tribunale federale a Miami, in Florida.In totale sono sette le persone sospettate di essere coinvolte nell’attentato di Moïse che si trovano sotto la custodia delle autorità americane: altre decine sono in custodia cautelare ad Haiti, dove però le indagini sembrano da tempo piuttosto ferme. ",
        "ranked": 7,
        "placed": "Abroad",
        "epoch": 1675334706.7402034,
        "language": "IT",
        "source": "ilPost"
    },
    {
        "title": "Le foto della visita di Papa Francesco in Congo",
        "date_raw": "February 01, 2023",
        "date": "2023-02-01",
        "url": "https://www.ilpost.it/mondo/",
        "news_url": "https://www.ilpost.it/2023/02/01/papa-francesco-visita-repubblica-democratica-congo-africa/",
        "subtitle": " Il papa ha celebrato una delle sue messe più grandi di sempre, davanti a circa un milione di persone: venerdì andrà in Sud Sudan\t",
        "content": "Martedì pomeriggio Papa Francesco è arrivato nella Repubblica Democratica del Congo, dove mercoledì ha celebrato una messa davanti a circa un milione di fedeli, la seconda più partecipata del suo papato e una delle messe papali più grandi di sempre. Le foto diffuse in queste ore mostrano la folla di fedeli festanti all’aeroporto di Ndolo, nella capitale Kinshasa, dove migliaia di persone avevano cominciato a radunarsi dalle prime ore del mattino per assistere alla messa. Con una popolazione di circa 96 milioni di abitanti, di cui circa la metà cattolici, la Repubblica Democratica del Congo ospita la più grande comunità cattolica dell’Africa: è la prima tappa del viaggio di Papa Francesco in Africa, che nei prossimi giorni proseguirà nel Sud Sudan.Prima di Papa Francesco, l’ultima visita apostolica di un papa nella Repubblica Democratica del Congo era stata quella di Giovanni Paolo II nel 1985, più di trentasette anni fa. La messa di mercoledì mattina è la seconda più partecipata mai celebrata da Francesco, dopo quella , alla quale parteciparono più di sei milioni di fedeli.Papa Francesco era stato accolto dai fedeli all’aeroporto Ndjili di Kinshasa martedì, quando poi aveva partecipato a una cerimonia con il presidente congolese Félix Antoine Tshilombo Tshisekedi nella residenza presidenziale a Kinshasa. In un discorso, il papa  lo sfruttamento delle risorse minerarie del paese e in generale dell’Africa, definendolo come un fenomeno di «colonialismo economico». Nella Repubblica Democratica del Congo sono in corso da decenni , soprattutto in un’ampia area nella parte orientale del paese: la grande instabilità di questa zona è legata alla sua eccezionale ricchezza di minerali, alcuni dei quali essenziali per processi produttivi molto importanti nelle economie moderne, e per questo richiestissimi.«Giù le mani dalla Repubblica Democratica del Congo. Giù le mani dall’Africa. Basta soffocare l’Africa: non è una miniera da esaurire o un territorio da saccheggiare»,  il papa martedì.Sia mercoledì pomeriggio che giovedì Papa Francesco  a vari incontri con i fedeli e con i rappresentanti di alcune organizzazioni di beneficenza. È stata invece cancellata per motivi di sicurezza la visita prevista per giovedì a Goma, che si trova appunto nella parte orientale del paese, dove sono in corso i conflitti più duri. Venerdì mattina il papa lascerà Kinshasa per arrivare a Giuba, la capitale del Sud Sudan, dove incontrerà anche l’arcivescovo di Canterbury, Justin Welby. Ripartirà per Roma domenica in tarda mattinata, dopo aver celebrato la messa a Giuba. ",
        "ranked": 6,
        "placed": "Abroad",
        "epoch": 1675334706.750566,
        "language": "IT",
        "source": "ilPost"
    }
]
