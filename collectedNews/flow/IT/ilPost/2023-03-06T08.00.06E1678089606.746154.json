[
    {
        "title": "Cinque persone sono state uccise in una sparatoria nel Nagorno Karabakh, il territorio per il cui controllo Armenia e Azerbaijan sono in conflitto da decenni",
        "date_raw": "March 05, 2023",
        "date": "2023-03-05",
        "url": "https://www.ilpost.it/mondo/",
        "news_url": "https://www.ilpost.it/2023/03/05/nagorno-karabakh-sparatoria-cinque-persone-uccise/",
        "subtitle": " ",
        "content": "Nel Nagorno Karabakh, territorio interno all’Azerbaijan dove la maggioranza della popolazione è armena, cinque persone sono state uccise durante una sparatoria tra membri dell’esercito dell’Azerbaijan e agenti della polizia armena. Delle cinque persone uccise, tre sono poliziotti armeni e due sono membri dell’esercito dell’Azerbaijan: la sparatoria è avvenuta domenica dopo il fermo di un veicolo della polizia armena da parte dell’esercito dell’Azerbaijan, su una strada che secondo quest’ultimo la polizia armena non era autorizzata a percorrere.La strada in questione si trova sul corridoio di Lachin, che collega il Nagorno Karabakh all’Armenia, e che da dicembre è bloccata da un gruppo di attivisti dell’Azerbaijian che sostengono di protestare contro quello che definiscono uno sfruttamento minerario illegale. Secondo il ministero della Difesa dell’Azerbaijan, il veicolo della polizia armena stava trasportando armi verso alcune aree periferiche del territorio: il ministero degli Esteri armeno ha definito queste accuse «assurdità» e detto che sul veicolo c’erano solo armi d’ordinanza e alcuni documenti.Per il controllo del Nagorno Karabakh Armenia e Azerbaijan sono in conflitto da decenni, con due guerre in cui sono state uccise migliaia di persone. L’ultimo cessate il fuoco  lo scorso settembre, ma gli episodi di violenza sono frequenti e costanti. La sparatoria di domenica è  uno degli episodi più gravi degli ultimi mesi.: in what is the most serious escalation in months Azerbaijani soldiers opened fire on a Armenian police vehicle near the village of Gaybali.Three police officers are confirmed to have been killed in the attack. — Thomas van Linge (@ThomasVLinge)  ",
        "ranked": 0,
        "placed": "Abroad",
        "epoch": 1678086006.5158663,
        "language": "IT",
        "source": "ilPost"
    },
    {
        "title": "Joe Biden ha subìto un piccolo intervento per la rimozione di un carcinoma alla pelle",
        "date_raw": "March 03, 2023",
        "date": "2023-03-03",
        "url": "https://www.ilpost.it/mondo/",
        "news_url": "https://www.ilpost.it/2023/03/03/biden-carcinoma-pelle/",
        "subtitle": null,
        "content": "Il presidente degli Stati Uniti Joe Biden il 16 febbraio si è sottoposto a un piccolo intervento per la rimozione di un carcinoma a cellule basali nella zona del petto. Lo ha reso noto il medico personale del presidente, Kevin O’Connor: il tumore della pelle è emerso durante una normale visita di controllo ed è stato confermato da una successiva biopsia al tessuto asportato.Il carcinoma a cellule basali, , è un tumore della pelle piuttosto comune, che a differenza del melanoma si sviluppa localmente e tende a rimanere circoscritto, senza produrre metastasi. «Tutto il tessuto canceroso è stato rimosso con successo», ha detto O’Connor,  e nessun ulteriore trattamento sarà necessario. Biden, che ha 80 anni e ha fatto intendere di voler correre per la rielezione nel 2024, è stato definito dal medico come «in salute, vigoroso e pronto» e non ha dovuto rinunciare ad alcuna attività per il piccolo intervento. Qualche giorno dopo la visita di controllo, il 20 febbraio, il presidente statunitense si è recato a Kiev per , con un viaggio lungo e complesso.",
        "ranked": 18,
        "placed": "Abroad",
        "epoch": 1678086006.5272238,
        "language": "IT",
        "source": "ilPost"
    },
    {
        "title": "Due uomini hanno lasciato una minaccia rivolta al calciatore Lionel Messi dopo aver sparato alcuni colpi contro il negozio dei suoi suoceri in Argentina",
        "date_raw": "March 02, 2023",
        "date": "2023-03-02",
        "url": "https://www.ilpost.it/mondo/",
        "news_url": "https://www.ilpost.it/2023/03/02/argentina-lionel-messi-minacce/",
        "subtitle": null,
        "content": "Giovedì due uomini a bordo di una motocicletta hanno sparato 14 colpi di arma da fuoco contro il supermercato di proprietà dei suoceri del calciatore Lionel Messi a Rosario, nella provincia di Santa Fe, in Argentina. La polizia argentina ha detto che gli uomini hanno anche lasciato  rivolto contro Messi e contro il sindaco della città, Pablo Javkin. Il messaggio diceva: «Messi, ti stiamo aspettando. E Javkin è un trafficante di droga, quindi non ti difenderà».Messi gioca nel Paris Saint-Germain ed è considerato da molti uno dei più grandi calciatori della storia. In Argentina è particolarmente amato, soprattutto dopo la  in Qatar nel 2022; passa gran parte del suo tempo in Europa, ma torna spesso a Rosario. In base a una  diffusa sui social media dalla squadra, giovedì si stava allenando regolarmente in Francia. Al momento non ha commentato.Il pubblico ministero Federico Rébola  che sono in corso le analisi delle immagini di videosorveglianza per cercare di identificare gli uomini e ha aggiunto che questa è la prima minaccia del genere contro i suoceri di Messi. Secondo Celia Arena, ministra della Giustizia nella provincia di Santa Fe, l’attacco è stato compiuto da un gruppo che avrebbe l’obiettivo di  la popolazione e scoraggiare le autorità che combattono la violenza criminale, sapendo che un gesto simile avrebbe attirato attenzione. In un commento su Twitter l’ex presidente argentino, Mauricio Macri, ha definito il fatto «terribile» e «un altro segnale per il governo nazionale e quello di Santa Fe che con il narcotraffico non è possibile convivere».Esto es terrible. Otra advertencia al gobierno nacional y al de Santa Fe de que no se puede convivir con el narco. Hay que combatirlo con decisión. A fin de año esto empieza a cambiar. Todo mi apoyo a Leo, Antonela y sus familias.— Mauricio Macri (@mauriciomacri) ",
        "ranked": 25,
        "placed": "Abroad",
        "epoch": 1678086006.547954,
        "language": "IT",
        "source": "ilPost"
    },
    {
        "title": "Bakhmut è quasi totalmente accerchiata dai russi",
        "date_raw": "March 04, 2023",
        "date": "2023-03-04",
        "url": "https://www.ilpost.it/mondo/",
        "news_url": "https://www.ilpost.it/2023/03/04/bakhmut-accerchiata-dai-russi/",
        "subtitle": " L'esercito ucraino non sembra intenzionato a ritirarsi, ma la resistenza è sempre più complessa ",
        "content": "La piccola città di Bakhmut, nell’est dell’Ucraina, continua a essere al centro dei principali sforzi dell’offensiva russa nel paese: al momento sarebbe quasi completamente accerchiata dai russi. L’esercito ucraino però non sembra avere intenzione di ritirarsi, nonostante rimanga solo una via di accesso alla città.Nei giorni scorsi il presidente ucraino Volodymyr Zelensky ha definito la situazione di Bakhmut «sempre più complicata», mentre il generale Oleksandr Syrsky, comandante dell’esercito ucraino, ha raggiunto le truppe in città per la seconda volta in una settimana per verificare le possibilità di resistenza.Bakhmut si trova sotto incessante attacco russo da agosto: le operazioni militari delle forze russe sono gestite quasi esclusivamente dal , un gruppo mercenario di ex militari ed ex carcerati che è affiliato all’esercito russo. Il gruppo Wagner è guidato da Yevgeny Prigozhin, un imprenditore e politico russo che grazie all’intervento in guerra è diventato uno dei personaggi più influenti della politica della Russia.Proprio Prigozhin, in un video registrato a pochi chilometri dalla cittadina, ha sostenuto di essere vicino all’accerchiamento completo delle truppe ucraine, a cui ha chiesto di arrendersi. «Le tenaglie si stanno stringendo» ha detto nel video, in cui sono presenti anche alcuni prigionieri ucraini.Gli annunci di Prigozhin in passato non si sono sempre rivelati attendibili, ma la situazione di Bakhmut è ritenuta molto complessa da ormai una settimana e ci sono segnali di difficoltà nella resistenza. Le limitazioni nell’accesso alla città starebbero complicando i rifornimenti di proiettili di artiglieria a disposizione dei soldati ucraini, che trovano anche sempre meno edifici intatti in cui proteggersi: la città è ormai quasi completamente distrutta dai continui bombardamenti della Russia, che ha impegnato per la sua conquista un numero enorme di uomini e armi.La città dopo mesi di bombardamenti è quasi completamente distrutta (AP Photo/Yevhen Titov)Dal punto di vista militare e strategico Bakhmut, che prima della guerra aveva circa 70.000 abitanti, non ha un’enorme importanza: si trova però sulla strada che porta alle più importanti città ucraine di Sloviansk e Kramatorsk, ed è un passaggio obbligato se l’esercito russo vuole avanzare. Inoltre, sarebbe la prima vittoria di un certo rilievo per la Russia in molti mesi, dopo le diverse importanti sconfitte subite in questo anno di guerra. Si trova nella regione di Donetsk, una delle quattro che la Russia ha annesso lo scorso settembre con un , ed è lontana dai due fronti considerati principali della guerra (quello a nord-est e quello a sud).Al momento comunque l’esercito ucraino sembra intenzionato a difendere la città. Le comunicazioni ufficiali parlano di «attacchi russi respinti» e sarebbero in corso lavori per riparare le strade danneggiate e per riposizionare le truppe, abbandonando solo alcune parti della città.",
        "ranked": 17,
        "placed": "Abroad",
        "epoch": 1678086006.5686295,
        "language": "IT",
        "source": "ilPost"
    },
    {
        "title": "In Colombia 79 poliziotti sono stati presi in ostaggio e poi liberati dai manifestanti",
        "date_raw": "March 03, 2023",
        "date": "2023-03-03",
        "url": "https://www.ilpost.it/mondo/",
        "news_url": "https://www.ilpost.it/2023/03/03/79-poliziotti-ostaggio-manifestanti-colombia/",
        "subtitle": " Due persone sono morte negli scontri: contadini e popolazione indigena protestano contro un'azienda petrolifera\t",
        "content": "Le proteste dei contadini e delle popolazioni indigene di un piccolo centro del sud della Colombia si sono trasformate, fra giovedì e venerdì, in gravi scontri con la polizia che proteggeva i lavori di un’azienda petrolifera. A Los Pozos, vicino a San Vicente del Caguan, un poliziotto e un contadino sono stati uccisi, mentre 79 agenti della squadra speciale antisommossa sono stati tenuti in ostaggio per oltre un giorno dai manifestanti.È servito l’intervento del governo per arrivare alla loro liberazione, arrivata nella notte di venerdì e annunciata dal presidente colombiano Gustavo Petro, che aveva inviato sul posto delegazioni del ministero della Difesa, del ministero dell’Interno e dell’Esercito. Fra gli ostaggi c’erano anche nove dipendenti dell’azienda petrolifera Emerald Energy.Gracias a las gestiones del ministro de defensa y del interior han sido liberados todos los miembros de la policía y los funcionarios de la petrolera retenidos en San Vicente del Caguán, Caqueta.— Gustavo Petro (@petrogustavo) I manifestanti nella provincia di Caquetá protestano ormai da venti giorni e in passato avevano attuato alcuni blocchi stradali. La situazione è diventata più tesa nelle prime ore di giovedì, per motivi ancora non totalmente chiariti: i manifestanti avrebbero incendiato alcune strutture utilizzate dall’impresa petrolifera. A quel punto sarebbe intervenuta la polizia antisommossa, conosciuta come ESMAD, che in Colombia è stata .San Vicente del Caguan, il centro più vicino agli scontri (Photo by Carlos Villalon/Getty Images.)Negli scontri che sono seguiti sono morti il poliziotto Ricardo Arley Monroy Prieto, colpito al collo con un machete mentre «era impegnato a proteggere le strutture della Emerald Energy» e il manifestante Reinel Arévalo, per una ferita da arma da fuoco. Altri sette agenti di polizia sono stati feriti, secondo fonti locali.I manifestanti hanno poi attaccato le strutture della compagnia petrolifera con bottiglie molotov e hanno preso in ostaggio i 79 poliziotti e i 9 impiegati. Li hanno tenuti in ostaggio per oltre 24 ore, durante le quali sono sempre stati «in buone condizioni» e hanno ricevuto cibo e acqua, secondo . Non sono ancora state rese note eventuali condizioni che hanno portato al rilascio, ma il presidente Petro in un messaggio sui social ha detto: «Voglio ribadire a tutto il movimento contadino che questo è un governo con cui si può dialogare».Campesinos y pueblos étnicos del Caquetá mantienen en su poder en la caseta comunal de Los Pozos a 79 policías y a 9 civiles de la petrolera Emerald Energy.  intenta mediar. Urge presencia del Gobierno. Situación no da espera. — Erika Fontalvo (@ErikaFontalvo) La protesta ha come oggetto alcuni lavori che la compagnia petrolifera, che dipende dall’azienda statale cinese Sinochem, si era impegnata a svolgere sin dal 2018 negli accordi che le permettevano la ricerca ed estrazione del petrolio nella zona. In particolare i manifestanti, per lo più appartenenti a popolazioni indigene, chiedono che vengano asfaltati 42 chilometri di strade della zona e che vengano realizzate una serie di infrastrutture. Questo genere di proteste è piuttosto comune in Colombia nelle zone dove esistono installazioni minerarie e petrolifere: le comunità locali chiedono che le società si occupino di migliorare le infrastrutture dei luoghi interessati.La polizia presente nella zona ha segnalato che fra i manifestanti potrebbe esserci un gruppo di combattenti delle FARC, le ",
        "ranked": 19,
        "placed": "Abroad",
        "epoch": 1678086006.5770092,
        "language": "IT",
        "source": "ilPost"
    },
    {
        "title": "La prima legge contro gli spettacoli di drag queen negli Stati Uniti",
        "date_raw": "March 03, 2023",
        "date": "2023-03-03",
        "url": "https://www.ilpost.it/mondo/",
        "news_url": "https://www.ilpost.it/2023/03/03/tennessee-drag-queen/",
        "subtitle": " È stata approvata dai Repubblicani nel Tennessee e vale per gli spazi pubblici in cui potrebbero esserci dei minori\t",
        "content": "Giovedì lo stato statunitense del Tennessee ha approvato una legge che vieta tutti gli spettacoli di “cabaret per adulti” in cui siano presenti «ballerini in topless, cubisti, spogliarellisti o imitatori di uomini o donne» negli spazi pubblici o dove è probabile che siano visti da minori di 18 anni. Anche se la legge non parla apertamente di drag queen e drag king – artisti e artiste che ballano, cantano e fanno imitazioni indossando abiti e trucco spesso volutamente esuberanti per estremizzare la femminilità o mascolinità del proprio personaggio – i legislatori che ci hanno lavorato hanno detto più volte che lo scopo principale della misura è limitare gli «spettacoli di drag queen sessualmente allusivi», ritenuti inappropriati per i bambini. La legge prevede una pena minore per la prima violazione, e pene più alte per chi dovesse violarla ripetutamente.Dall’inizio dell’anno negli Stati Uniti sono stati presentati 20 progetti di legge per limitare gli spettacoli di drag queen in 15 stati, tutti governati da Repubblicani: alcuni mirano a costringere i locali che ospitano eventi drag a essere registrati come “attività per adulti”, altri vogliono bloccarli nei luoghi pubblici, come biblioteche e parchi. Le misure si inseriscono all’interno di una più ampia ondata di disegni di legge che restringono in vari modi le libertà della comunità LGBTQ+, e specialmente delle persone trans. E si collegano a un forte aumento della violenza e delle minacce nei confronti di chi organizza e partecipa ai drag show: soltanto nel 2022, l’associazione   che oltre 120 eventi che prevedevano la presenza di drag queen in 47 stati diversi sono stati oggetto di minacce mirate e intimidazioni.«Dietro questo picco di nuove leggi c’è una crescente obiezione conservatrice a un tipo di performance che è esplosa nella cultura pop negli ultimi anni e si è estesa anche a centinaia di biblioteche attraverso eventi come le Drag Queen Story Hour, che mirano a insegnare ai bambini la diversità di genere e l’accettazione attraverso letture di libri e spettacoli»,  sul  «Molti legislatori Repubblicani che spingono per questi divieti affermano che i loro sforzi mirano a limitare l’esposizione dei bambini agli spettacoli drag, non gli eventi stessi».Il senatore Repubblicano del Tennessee Jack Johnson, il primo a presentare un disegno di legge contro gli spettacoli drag, ha detto che «non sta cercando di vietare i drag show e non sta cercando di togliere a nessuno il diritto alla libertà d’espressione. Ma uno dovrebbe essere in grado di portare i figli in un parco pubblico o in una biblioteca e non essere sorpreso da spettacoli sessualmente espliciti». I drag show solitamente non prevedono né nudità né spogliarelli, ma alcuni video di esibizioni particolarmente allusive sessualmente organizzate in presenza di bambini hanno avuto ampia circolazione in tempi recenti, alimentando le preoccupazioni dei conservatori.L’American Civil Liberties Union, storica organizzazione che si batte per i diritti civili,  che la legge passata in Tennessee si applica teoricamente a un numero molto limitato di performance, ovvero quelle «oscene» che includono contenuti violenti o apertamente sessuali senza valore artistico: dato che i drag show non ricadono in questa categoria e sono protetti dal Primo emendamento (quello che protegge la libertà di espressione), dovrebbero essere esclusi. Stella Yarbrough, direttrice della sezione legale di ACLU Tennessee, ha però sottolineato che la legge potrebbe comunque essere interpretata in modo molto più ampio per censurare le persone e «comunicare alla comunità LGBTQ del Tennessee che non è la benvenuta nel proprio stato».",
        "ranked": 23,
        "placed": "Abroad",
        "epoch": 1678086006.5837696,
        "language": "IT",
        "source": "ilPost"
    },
    {
        "title": "La campagna della Tunisia contro i migranti subsahariani",
        "date_raw": "March 03, 2023",
        "date": "2023-03-03",
        "url": "https://www.ilpost.it/mondo/",
        "news_url": "https://www.ilpost.it/2023/03/03/tunisia-immigrati-saied/",
        "subtitle": " Il presidente autoritario Kais Saied sta cercando di scaricare i problemi economici del paese sugli immigrati e ha istigato indirettamente aggressioni razziste\t",
        "content": "Da alcune settimane Kais Saied, il presidente della Tunisia che sta governando in maniera sempre più , ha attaccato con eccezionale durezza gli immigrati subsahariani presenti nel paese. In Tunisia di recente ci sono stati alcuni gravi episodi razzisti incitati direttamente dal presidente, al punto che la Costa d’Avorio e la Guinea hanno deciso questa settimana di organizzare voli speciali per rimpatriare i propri connazionali presenti in Tunisia.Negli ultimi tre anni Saied ha dato  al governo del paese, con una maggior concentrazione del potere nelle proprie mani, lo svuotamento delle funzioni del parlamento e la repressione degli avversari politici, oggetto di arresti arbitrari. La Tunisia è però anche alle prese con una grande crisi economica: per lunghi periodi sono mancati anche beni di prima necessità e il sostegno popolare per il presidente è notevolmente calato. Per questo Saied, eletto nel 2019 con una proposta populista e di rottura rispetto ai partiti tradizionali, sta cercando di dare la colpa dei problemi del paese agli immigrati provenienti dai paesi africani subsahariani. In un discorso dai toni molto violenti, pronunciato una prima volta il 21 febbraio e poi ripetuto anche via social, Saied ha accusato «orde di immigrati illegali di portare in Tunisia violenza, crimine e altre pratiche inaccettabili». Ha inoltre sostenuto che l’immigrazione dai paesi africani facesse parte di un progetto di «sostituzione demografica per rendere la Tunisia un paese unicamente africano, che perda i suoi legami con il mondo arabo e islamico».Saied ha insomma adattato al contesto tunisino la teoria razzista e complottista della “grande sostituzione”, popolare nell’estrema destra occidentale ed . Nella versione dei suprematisti bianchi, la cospirazione mondiale avrebbe come obiettivo la sostituzione dei bianchi da parte di neri e migranti. Saied l’ha rielaborata indicando come obiettivo i migranti subsahariani e annunciando che sarebbero state necessarie «misure urgenti per fermare questo flusso incessante di clandestini».In Tunisia in realtà i migranti provenienti da altri paesi africani, esclusi quelli dell’area del , sono secondo le stime ufficiali tunisine circa 21.000. Secondo altri enti internazionali potrebbero arrivare a 50.000, a fronte di una popolazione complessiva di 12 milioni di abitanti. La maggior parte è entrata in modo legale: negli scorsi anni il governo tunisino aveva eliminato la necessità del visto per molti paesi africani, per facilitare i commerci. Solo una porzione ridotta dei migranti ha la Tunisia come destinazione finale: spesso il paese è una tappa di un viaggio più lungo verso l’Europa, sempre più complesso. Secondo i dati dell’Alto commissariato delle Nazioni Unite per i rifugiati, i richiedenti asilo erano poco più di 6.000, in maggioranza siriani.Una manifestazione di sostegno ai migranti (AP Photo/ Hassene Dridi)Le parole di Saied hanno però provocato effetti immediati nel paese: non solo le forze dell’ordine hanno arrestato migranti senza documenti, ma sono state segnalate  (a Sfax e Tunisi) a persone originarie dell’Africa subsahariana e molte famiglie si sono ritrovate senza casa, sfrattate dalle abitazioni che avevano in affitto. Nelle ultime settimane le ambasciate a Tunisi di Guinea e Costa d’Avorio hanno ricevuto molte richieste di aiuto ed ospitalità, il che ha portato alla decisione di organizzare voli di rimpatrio.L’Unione Africana ha condannato «forma e sostanza» del messaggio di Saied, con una dichiarazione ufficiale, mentre alcune manifestazioni di sostegno ai migranti sono state organizzate a Tunisi nelle ultime settimane. Un’altra era prevista per domenica, organizzata dalla principale coalizione di opposizione per denunciare anche la campagna di arresti politici, : la motivazione ufficiale è che gli organizzatori erano «sospettati di tramare contro la sicurezza dello stato».The Chairperson of the African Union Commission  strongly condemns the racial statements on fellow Africans in . — African Union (@_AfricanUnion) ",
        "ranked": 21,
        "placed": "Abroad",
        "epoch": 1678086006.5942657,
        "language": "IT",
        "source": "ilPost"
    },
    {
        "title": "Continuano le proteste dopo il disastro ferroviario in Grecia",
        "date_raw": "March 04, 2023",
        "date": "2023-03-04",
        "url": "https://www.ilpost.it/mondo/",
        "news_url": "https://www.ilpost.it/2023/03/04/grecia-incidente-ferroviario-proteste/",
        "subtitle": " Si cercano ancora dispersi, e il capostazione responsabile del tratto in cui è avvenuto l'incidente è stato incriminato per omicidio colposo\t",
        "content": "Continuano in Grecia le proteste contro il  che nella notte fra martedì e mercoledì ha provocato la morte di almeno 57 persone, tra cui molti studenti universitari, e decine di feriti e dispersi. L’incidente è avvenuto vicino a Tempes, nella parte centrale del paese: un treno merci si è scontrato con un treno passeggeri con a bordo circa 350 persone che viaggiava sullo stesso binario. Il dirigente della stazione di Larissa, responsabile del tratto di ferrovia in cui è avvenuto il disastro, è stato incriminato per omicidio colposo.Le prime manifestazioni erano state organizzate subito dopo l’incidente, soprattutto per protestare contro il pessimo stato delle infrastrutture ferroviarie, considerate molto arretrate e con tecnologie non all’altezza di un paese europeo. Venerdì le  sono continuate in maniera per lo più pacifica, ma ci sono state tensioni sia nella capitale Atene che a Salonicco, la seconda città del paese, nel nord-est.Ad Atene la polizia in tenuta antisommossa ha usato gas lacrimogeni per disperdere un gruppo di manifestanti che aveva dato fuoco ad alcuni cestini della spazzatura e lanciato bombe molotov, ma non ci sono stati feriti né arresti. A Salonicco ci sono stati scontri tra manifestanti e polizia, mentre la protesta più partecipata è stata quella a Larissa, vicino al luogo dell’incidente, dove migliaia di persone hanno manifestato in maniera pacifica.Nel frattempo sono proseguite per il terzo giorno le ricerche tra le lamiere dei vagoni e l’identificazione dei resti delle persone morte nell’incidente. I media locali scrivono che i dispersi sarebbero .Subito dopo l’incidente il dirigente ferroviario della stazione di Larissa, un uomo di 59 anni, era stato arrestato dalla polizia con il sospetto che un suo errore avesse contribuito al disastro, e venerdì è stato  per omicidio colposo e lesioni colpose gravi. Il suo avvocato ha fatto sapere che ha ammesso alcune responsabilità.Il governo di centrodestra del primo ministro Kyriakos Mitsotakis ha promesso che verranno accertate le responsabilità per il disastro: venerdì, seppur senza il consenso dell’opposizione,  una commissione di esperti di indagare sull’incidente. ",
        "ranked": 16,
        "placed": "Abroad",
        "epoch": 1678086006.6017804,
        "language": "IT",
        "source": "ilPost"
    },
    {
        "title": "Il parlamento in Cina confermerà ancora il potere di Xi Jinping",
        "date_raw": "March 04, 2023",
        "date": "2023-03-04",
        "url": "https://www.ilpost.it/mondo/",
        "news_url": "https://www.ilpost.it/2023/03/04/parlamento-cina-potere-xi-jinping/",
        "subtitle": " A Pechino i suoi 3mila membri ratificheranno il terzo mandato del presidente, la nomina del nuovo premier e gli obiettivi economici del paese\t",
        "content": "Fra sabato e domenica nella Grande Sala del Popolo di Piazza Tienanmen a Pechino, in Cina, sono previste le due riunioni annuali delle maggiori assemblee della Repubblica Popolare: la Conferenza politica consultiva del popolo cinese (CPPCC) e il Congresso Nazionale del Popolo. La prima, sabato, raccoglie circa 2mila rappresentanti dei partiti e della società civile cinese: imprenditori, economisti, lavoratori, funzionari, letterati, professori universitari e sportivi. La seconda è l’assemblea del parlamento cinese, che comprende circa 3mila membri, i cui lavori legislativi inizieranno domenica e dureranno almeno una settimana.Entrambe le assemblee, molto celebrate in Cina, in realtà si limitano ad approvare o ratificare decisioni prese in precedenza dal presidente Xi Jinping e dal Comitato permanente del Politburo, l’organo esecutivo attraverso cui il Partito comunista governa la Cina. I sette membri di questa cerchia ristretta, così come i venticinque del Politburo, sono stati rinnovati nel , quando Xi Jinping aveva ottenuto il terzo mandato da segretario generale e ulteriormente accentrato il potere posizionando nei ruoli chiave uomini a lui fedeli.Questa tendenza sarà confermata anche nelle due sessioni assembleari di questo fine settimana, in cui una delle nomine più importanti sarà quella del nuovo premier. Li Qiang, 63 anni, sostituirà Li Keqiang, che sta per compierne 68, età in cui convenzionalmente i politici cinesi vanno in pensione. Li Keqiang, in carica da dieci anni, aveva posizioni piuttosto distanti da quelle di Xi Jinping su alcuni temi, soprattutto di natura economica: il suo sostituto, che non ha esperienza nel governo centrale, è invece molto allineato alle posizioni del presidente.Li Qiang è stato il capo del partito a Shanghai, la città in cui lo scorso aprile  contro il governo a causa delle durissime restrizioni imposte (proprio attraverso la sua autorità) per il coronavirus. Il nuovo premier era stato molto criticato per la gestione di quel lockdown, ma la nomina di ottobre nel Comitato permanente aveva indicato che gli stretti rapporti con Xi erano stati più importanti.L’arrivo dei delegati alla Conferenza politica consultiva (AP Photo/Andy Wong)Li Qiang ha gestito la provincia che è il motore economico della Cina: il rilancio dell’economia sarà al centro delle nomine e delle attenzioni in questi due giorni. Sono attesi gli annunci delle nomine del governatore della banca centrale, di un nuovo commissario al regolamento del mercato azionario e di altri ruoli fondamentali nell’economia cinese, così come indicazioni sulla politiche monetarie e gli interventi per stimolare la crescita.Nell’occasione il governo dovrebbe fissare anche un obiettivo di crescita per il 2023, dopo aver mancato, anche a causa dei ripetuti lockdown per il COVID, quello del 2022. L’anno scorso la crescita del PIL (prodotto interno lordo) si è fermata al 3 per cento, ai minimi da 40 anni e ampiamente sotto le stime del 5,5 per cento previste.  della strategia “zero COVID”, che oltre a rigidi lockdown prevedeva test di massa per cercare di ridurre al minimo la diffusione dei contagi, i segnali economici sembrano essere tornati positivi: l’obiettivo dovrebbe essere fissato nuovamente sopra il 5 per cento su base annua.La polizia e le bandiere su piazza Tienanmen (AP Photo/Ng Han Guan)Xi Jinping, che riceverà formalmente dal parlamento la nomina per il terzo mandato come presidente della Repubblica Popolare, ha annunciato nei giorni scorsi nuove misure per aumentare il controllo statale in settori strategici come scienza e tecnologia, oltre che nel settore finanziario.",
        "ranked": 14,
        "placed": "Abroad",
        "epoch": 1678086006.6091816,
        "language": "IT",
        "source": "ilPost"
    },
    {
        "title": "La Francia vuole garantire ai minori il diritto alla loro immagine online",
        "date_raw": "March 04, 2023",
        "date": "2023-03-04",
        "url": "https://www.ilpost.it/mondo/",
        "news_url": "https://www.ilpost.it/2023/03/04/francia-bambini-diritto-immagine/",
        "subtitle": " Attraverso una legge che tra le altre cose aumenta le responsabilità dei genitori che pubblicano sui social le foto dei figli\t",
        "content": "La scorsa settimana i deputati dell’Assemblea Nazionale francese  all’unanimità un progetto di legge per garantire ai bambini e alle bambine il rispetto del diritto alla loro immagine, soprattutto online. Bruno Studer, uno dei deputati di Renaissance, il partito del presidente Emmanuel Macron, che ha presentato il disegno di legge, ha spiegato: «Il messaggio per i genitori è che il loro compito sia anche quello di proteggere la privacy dei figli. In una società sempre più digitalizzata, il rispetto della privacy dei minori è ormai imprescindibile per la loro sicurezza, il loro benessere e il loro sviluppo».Il fenomeno dell’esposizione costante dei bambini e delle bambine sui social media da parte dei loro genitori, o di altre persone adulte che ne sono responsabili, è chiamata «» (dall’unione delle parole inglesi «», condividere, e «», essere genitori). Da diversi anni è oggetto specifico di analisi e  che la distinguono da prassi già storicamente diffuse su altri media, come la televisione o il cinema, e le cui dinamiche sono più o meno note. Viene associata, invece, a nuove implicazioni, rischi ed effetti ancora in parte sconosciuti, relativi sia al piano della privacy e dei diritti che a quello dello sviluppo psicologico individuale dei bambini.Nel disegno di legge francese si dice che a causa dello i bambini e le bambine si ritrovano «spogliati della loro vita privata». E vengono citate diverse ricerche in materia. Nel 2018 la Children’s Commissioner for England, la garante per l’infanzia e l’adolescenza nel Regno Unito,  ad esempio che «in media, i minori compaiono in 1.300 fotografie pubblicate online prima dei 13 anni sui propri account, o su quelli di genitori e parenti».Un rapporto più recente del National Center for Missing and Exploited Children, legato al Congresso degli Stati Uniti,  che i rischi indotti dall’esposizione online di immagini di minori si concretizzano innanzitutto nella difficoltà di controllare la diffusione di quelle stesse immagini: «Il 50 per cento delle fotografie che circolano sui forum di pedopornografia è stato inizialmente pubblicato da genitori sui loro social network».Nel 2021 un’indagine della società di telecomunicazioni statunitense Verizon sulla mancanza di sicurezza a cui sono esposti i dati personali raccolti online  che il fenomeno dello  è strettamente connesso a quello dei furti di identità. E entro il 2030,  , quasi i due terzi dei casi di furti di identità riguarderanno proprio persone minorenni. Il  approvato dall’Assemblea Nazionale francese prevede di introdurre «la nozione di vita privata nella definizione di responsabilità genitoriale» oppure di imporre una delega della responsabilità genitoriale su questo tema «nelle situazioni in cui gli interessi dei genitori entrino in conflitto con l’interesse del figlio all’esercizio del diritto alla sua immagine». Se venisse approvato in via definitiva verrebbe dunque inserito tra gli obblighi legali dei genitori o di chi ne fa le veci anche la protezione della privacy dei propri figli, con la possibilità di coinvolgere il minore nella condivisione di questa responsabilità «secondo la sua età e il grado di maturità».In caso di disaccordo, un giudice potrà vietare a uno dei genitori di pubblicare o di condividere le foto del minore senza l’autorizzazione dell’altro. E nei casi più estremi i genitori potranno anche perdere la responsabilità genitoriale sui diritti di immagine dei propri figli: quando «la diffusione dell’immagine del figlio lede gravemente la dignità o l’integrità morale del figlio stesso».Per diventare legge, la proposta dovrà essere approvata anche dal Senato. La discussione è prevista per la prossima settimana.Durante la campagna elettorale per la sua riconferma, il presidente francese Emmanuel Macron aveva promesso di fare della protezione dei bambini e delle bambine una priorità del suo secondo mandato. In novembre aveva annunciato  con l’obiettivo di migliorare la sicurezza online dei minori e qualche settimana fa il governo ha presentato una proposta per impedire ai minorenni l’accesso ai siti porno attraverso un meccanismo «affidabile» di certificazione della maggiore età. ",
        "ranked": 15,
        "placed": "Abroad",
        "epoch": 1678086006.6166027,
        "language": "IT",
        "source": "ilPost"
    },
    {
        "title": "Il leader dell’opposizione in Cambogia è stato condannato a 27 anni di carcere",
        "date_raw": "March 03, 2023",
        "date": "2023-03-03",
        "url": "https://www.ilpost.it/mondo/",
        "news_url": "https://www.ilpost.it/2023/03/03/cambogia-kem-sokha-condanna-leader-opposizione-tradimento/",
        "subtitle": " Per tradimento, con l’accusa di aver pianificato di rovesciare il governo del primo ministro autoritario Hun Sen, al potere dal 1985\t",
        "content": "Kem Sokha, il più importante leader dell’opposizione in Cambogia, è stato condannato a 27 anni di carcere per tradimento: ex presidente del Partito del riscatto nazionale,  dal governo nel 2017, Kem Sokha è stato ritenuto colpevole di aver pianificato di rovesciare il governo del primo ministro Hun Sen, che governa il paese in maniera autoritaria dal 1985 ed è accusato da tempo di reprimere il dissenso. Kem Sokha non potrà più candidarsi né votare durante le elezioni; sconterà la pena agli arresti domiciliari.Kem Sokha, 69 anni, fu arrestato nel 2017 con l’accusa di essersi accordato con «forze straniere» per rovesciare Hun Sen. L’unico elemento citato come prova del presunto complotto era un video del 2013 in cui lo si vedeva parlare ai cambogiani residenti in Australia e dire di avere ricevuto il sostegno di alcuni gruppi pro-democrazia degli Stati Uniti. Sia lui che il suo partito avevano respinto le accuse di complotto e tradimento.Hun Sen, che di anni ne ha 70, è un ex comandante dei , i seguaci del Partito comunista cambogiano, che tra il 1975 e il 1979 imposero una violenta dittatura durante la quale furono uccisi circa 2 milioni di persone (un quarto dell’intera popolazione cambogiana). In oltre 35 anni al potere con il suo Partito del Popolo ha trasformato la Cambogia in un regime autoritario, e il suo governo è stato accusato in varie occasioni di aver usato i tribunali e le forze di sicurezza per intimidire gli oppositori politici e reprimere i dissidenti. Tra le altre cose, poche settimane fa Hun Sen aveva ordinato la  di , considerato l’ultimo dei media indipendenti del paese.",
        "ranked": 24,
        "placed": "Abroad",
        "epoch": 1678086006.6430368,
        "language": "IT",
        "source": "ilPost"
    },
    {
        "title": "Il premio Nobel per la Pace Ales Bialiatski è stato condannato a 10 anni di carcere in Bielorussia per le sue attività di opposizione al regime di Alexander Lukashenko",
        "date_raw": "March 03, 2023",
        "date": "2023-03-03",
        "url": "https://www.ilpost.it/mondo/",
        "news_url": "https://www.ilpost.it/2023/03/03/ales-bialiatski-condannato-10-anni-carcere/",
        "subtitle": null,
        "content": "Venerdì un tribunale bielorusso ha condannato a 10 anni di carcere Ales Bialiatski, l’attivista vincitore del  che si trova in carcere in Bielorussia dal 2021. Lo ha fatto sapere Viasna, l’ong per i diritti umani che proprio Bialiatski fondò nel 1996 per dare assistenza finanziaria e legale ai prigionieri politici in Bielorussia e alle loro famiglie.Il processo contro Bialiatski era  all’inizio di quest’anno: è stato condannato perché accusato di finanziamento illecito di attività di opposizione al regime di Alexander Lukashenko, il presidente bielorusso che governa il paese in maniera autoritaria dal 1994: i sostenitori di Bialiatski hanno sempre definito le accuse nei suoi confronti una strategia del regime per metterlo a tacere. Il reato per cui era accusato prevedeva dai 7 ai 12 anni di carcere.",
        "ranked": 20,
        "placed": "Abroad",
        "epoch": 1678086006.650535,
        "language": "IT",
        "source": "ilPost"
    },
    {
        "title": "Cosa sarebbe questo attacco di “sabotatori” al confine tra Russia e Ucraina",
        "date_raw": "March 03, 2023",
        "date": "2023-03-03",
        "url": "https://www.ilpost.it/mondo/",
        "news_url": "https://www.ilpost.it/2023/03/03/sabotatori-russia-ucraina-confine/",
        "subtitle": " I due paesi si accusano a vicenda: non è ancora chiaro cosa sia successo ma si parla di un gruppo di nazionalisti russi contrari a Putin\t",
        "content": "Giovedì un gruppo armato ha preso brevemente il controllo di un piccolo paesino nella zona di Bryansk, in Russia al confine con l’Ucraina: l’incidente, che pur essendosi rapidamente risolto ha creato una certa confusione in cui potrebbero essere morte almeno due persone, ha provocato una serie di accuse reciproche. Il governo russo ha accusato l’Ucraina di aver mandato «sabotatori» nel proprio territorio; il governo ucraino ha smentito; e il breve attacco è stato rivendicato da un gruppo di nazionalisti russi che tuttavia sarebbero contrari al regime di Vladimir Putin.Secondo la versione del governo russo il gruppo di combattenti, identificati come «sabotatori», ha attraversato il confine con la Russia e ha compiuto un attacco contro i civili, uccidendo due persone e ferendo un bambino. Nel frattempo, il presidente russo Putin ha cancellato un viaggio in programma, riunito il proprio consiglio di sicurezza e accusato l’Ucraina di «terrorismo». Pare che l’incursione sia avvenuta nella regione russa di Bryansk, al confine con l’Ucraina nord-orientale. Il governatore locale Alexander Bogomaz  che l’attacco è stato compiuto a Lyubechane, piccolo centro nel sud-ovest della regione proprio al confine tra Russia e Ucraina: secondo la sua ricostruzione un gruppo di combattenti ucraini sarebbe entrato a Lyubichane e avrebbe iniziato a sparare su una macchina che passava, uccidendo due civili e ferendo gravemente un bambino di 10 anni che ora si trova in ospedale.Le accuse di Bogomaz sono state riprese e confermate dall’agenzia di stampa russa TASS, molto vicina al governo russo, che ha inoltre  i «sabotatori» ucraini di aver preso in ostaggio sei civili, anche se c’è stata grande confusione sui numeri e su come sarebbe andata. In generale, tutto il racconto di questo attacco è risultato poco chiaro. Secondo i russi, il gruppo di «sabotatori» sarebbe comunque stato ricacciato in breve tempo entro i confini ucraini.Il governo ucraino ha negato di avere qualche responsabilità al riguardo e ha al contrario accusato la Russia di diffondere falsità per giustificare i propri attacchi. Andrii Cherniak, portavoce dell’intelligence militare ucraina, ha detto che l’attacco è stato «opera dei russi» e che «l’Ucraina non c’entra niente».Un’ipotesi molto circolata è che gli autori dell’incursione siano alcuni membri del , un gruppo di combattenti nazionalisti russi che si oppongono al presidente russo Vladimir Putin, di cui si sa molto poco e sui cui legami con l’esercito ucraino non esistono prove.Proprio giovedì il gruppo aveva condiviso online un video in cui si vedevano quattro uomini armati e in uniforme che dichiaravano di essere «venuti nella regione di Bryansk per mostrare ai compatrioti che c’è speranza, e che il popolo russo libero con le armi in mano può combattere il regime». Tra loro c’era Denis Nikitin, un noto neonazista russo.«Questa incursione sembra aver avvantaggiato un solo gruppo di persone, il Corpo dei volontari russi»,  al  Michael Colborne, ricercatore dell’organizzazione giornalistica Bellingcat, che si occupa di estrema destra. Secondo lui i membri del Corpo dei volontari russi sono poche centinaia, ma sono diventati molto popolari online, su cui sono seguiti da decine di migliaia di persone.L’attacco, in ogni caso, ha intensificato la pressione sul presidente Putin e sulla sua capacità di garantire la sicurezza del territorio russo durante la guerra. Pochi giorni fa si era posto lo stesso problema col  vicino alla città di Kolomna, circa 100 chilometri a sud di Mosca. Il drone si è schiantato in una zona disabitata, senza causare danni, anche in quel caso senza che fosse chiaro chi lo aveva inviato.Nella serata di giovedì l’FSB, il servizio di intelligence interna alla Russia, ha  di aver ripreso il controllo della situazione e di stare «procedendo allo smantellamento di un gran numero di ordigni esplosivi di vario tipo», aggiungendo poi che i «nazionalisti ucraini» erano stati respinti oltre il confine e presi di mira con un «massiccio attacco di artiglieria».",
        "ranked": 22,
        "placed": "Abroad",
        "epoch": 1678086006.6570961,
        "language": "IT",
        "source": "ilPost"
    },
    {
        "title": "Questa campagna di Trump per le presidenziali sarà ancora più agguerrita",
        "date_raw": "March 05, 2023",
        "date": "2023-03-05",
        "url": "https://www.ilpost.it/mondo/",
        "news_url": "https://www.ilpost.it/2023/03/05/donald-trump-campagna-presidenziali/",
        "subtitle": " Sabato ha parlato di una «battaglia finale» contro Biden, ma la prima vera competizione sarà alle primarie repubblicane ",
        "content": "L’ex presidente degli Stati Uniti Donald Trump è stato il protagonista del Conservative Political Action Conference (CPAC), l’annuale evento dei conservatori americani che si è svolto sabato in Maryland. Durante l’evento, Trump ha rilanciato la sua candidatura per le elezioni presidenziali del 2024 in un lungo discorso dai toni molto combattivi, facendo leva soprattutto sull’ala più estrema dei conservatori, e definendosi il loro «guerriero» pronto alla «battaglia finale».Il discorso di Trump ha avuto come ripetuti obiettivi l’attuale presidente Joe Biden e le politiche dei Democratici, ma l’ex presidente è sembrato consapevole di dover prima vincere una reale competizione all’interno del partito Repubblicano, di cui resta candidato favorito, ma non più unico leader. Ron DeSantis, governatore della Florida, è considerato il suo rivale più credibile, ma non ha ancora comunicato la sua volontà di candidarsi. Sabato DeSantis non era presente al CPAC, dove invece Trump è stato il più applaudito.Il CPAC è un congresso organizzato da politici e associazioni di attivisti americani appartenenti in gran parte all’ala destra del Partito Repubblicano, di orientamento politico che va dal conservatore all’ultraconservatore: non è una conferenza ufficiale del partito, ma un evento annuale indipendente che tuttavia, nel corso del tempo, ha assunto sempre più importanza.Per Trump si trattava del quarto appuntamento pubblico dopo il lancio ufficiale della sua campagna, comunicato quasi quattro mesi fa. Ha annunciato che non si ritirerà anche se dovesse essere formalmente incriminato  fra cui quelle in Georgia e a New York, e ha mostrato di voler guidare la parte più agguerrita dei sostenitori Repubblicani: «Nel 2016 ho detto di essere la vostra voce, ora sarò anche il vostro guerriero, la vostra giustizia e, per chi è stato ingannato e tradito, sarò la vostra vendetta».Trump insomma ha usato tutta la retorica che aveva caratterizzato le false accuse di brogli nelle elezioni del 2020, con gli attacchi al presunto “deep state” (i “poteri oscuri” che secondo varie teorie complottiste governerebbero gli Stati Uniti) e la descrizione delle presidenziali del 2024 come la «battaglia finale per l’America».Questi argomenti sembrano aver avuto grande impatto fra i sostenitori più fedeli a Trump presenti al CPAC: negli ultimi mesi tuttavia l’ex presidente ha mostrato di aver perso parte della sua influenza sul partito. Anche la raccolta dei finanziamenti è diminuita considerevolmente. Nei due giorni dopo il primo discorso del 2021, , aveva raccolto 3,2 milioni di dollari di donazioni: nelle 48 ore dopo l’annuncio della sua candidatura per il 2024 ne ha raccolti la metà, 1,6 milioni.In occasione del CPAC si tiene anche un sondaggio informale (quindi non particolarmente rappresentativo) fra i presenti all’evento. Trump lo ha vinto largamente, con oltre il 60 per cento delle preferenze, mentre il principale rivale si è confermato DeSantis con il 20 per cento. Tutti gli altri potenziali candidati non hanno raggiunto il 5 per cento. All’evento in Maryland era presente anche l’ex presidente brasiliano Jair Bolsonaro, che ha parlato sullo stesso palco prima di Trump.L’ex presidente Jair Bolsonaro ospite dell’evento (AP Photo/Alex Brandon)",
        "ranked": 11,
        "placed": "Abroad",
        "epoch": 1678086006.6669908,
        "language": "IT",
        "source": "ilPost"
    },
    {
        "title": "Il grande riarmo della Germania non s’è visto",
        "date_raw": "March 04, 2023",
        "date": "2023-03-04",
        "url": "https://www.ilpost.it/mondo/",
        "news_url": "https://www.ilpost.it/2023/03/04/germania-nessun-cambiamento-difesa-politica-estera-scholz/",
        "subtitle": " Il cancelliere Olaf Scholz aveva promesso enormi investimenti in difesa dopo l’invasione russa dell’Ucraina, ma ora le sue priorità sembrano altre\t",
        "content": "Il 27 febbraio del 2022, tre giorni dopo l’inizio dell’invasione russa dell’Ucraina, il cancelliere tedesco Olaf Scholz fece un  al parlamento – successivamente rinominato «»,  in tedesco – in cui promise un investimento da 100 miliardi di euro per rafforzare la difesa tedesca e di portare il budget per la spesa militare a oltre il 2 per cento del PIL, lo standard richiesto dalla  sotto il quale la Germania si era sempre mantenuta. Il discorso fu considerato storico, perché annunciava un radicale cambio di rotta rispetto a princìpi che avevano guidato la politica tedesca per decenni.A un anno da quel discorso, di quegli investimenti non c’è sostanzialmente ancora traccia. Per diverse ragioni: la minaccia di un’imminente vittoria russa si è almeno per ora molto ridimensionata, le conseguenze dell’invasione sull’economia e i prezzi dell’energia hanno reso più urgenti altri tipi di investimenti, e secondo alcuni analisti una radicale trasformazione delle politiche di difesa tedesche richiede molto più tempo.Nel suo discorso di un anno fa, Scholz disse che l’invasione dell’Ucraina era stata un «punto di svolta nella storia del nostro continente»: definì il presidente russo Vladimir Putin un «guerrafondaio» e promise di stanziare 100 miliardi di euro in spese militari per modernizzare l’esercito, il indebolito da decenni di mancati di investimenti. La Germania è una delle poche potenze economiche del mondo prive di un forte esercito, oltre a essere stata storicamente riluttante a partecipare alle missioni militari all’estero.Daniela Schwarzer, di Open Society Foundations, disse che il discorso di Scholz aveva «» la Germania, che dalla fine della Seconda guerra mondiale aveva sempre mantenuto una posizione fortemente antimilitarista. Di quei 100 miliardi promessi da Scholz, ne è stata spesa  una piccolissima parte, in parte per investimenti già previsti prima dell’inizio dell’invasione russa dell’Ucraina. L’unica indicazione di un investimento più ingente è stata data a fine febbraio di quest’anno, quando Scholz  una spesa di 30 miliardi: Arne Collatz, portavoce del ministero della Difesa, ha detto che sono già stati fatti i contratti, ma che la somma verrà pagata quando i materiali arriveranno. Non è chiaro di che materiali si parli e per cosa verranno spesi esattamente quei soldi: il governo ha detto che «il business plan è in fase di elaborazione», aggiungendo poi di non poterne parlare per questioni di riservatezza.Nel frattempo, per effetto dell’inflazione, quelli che un anno fa erano un centinaio di miliardi di euro – per il loro valore in termini di effettivo potere di acquisto – oggi  circa 87 miliardi. Quest’anno si prevede che la spesa tedesca per la difesa sarà di circa 50 miliardi di euro, ben al di sotto della soglia del 2 per cento del PIL richiesta dalla NATO.La mancanza di investimenti tedeschi sulla difesa, e la sua incongruenza con il grosso annuncio di Scholz di un anno fa, sono stati notati. Nel suo discorso del 27 febbraio 2022, Scholz aveva anche promesso un massiccio invio di armi all’Ucraina: la Germania oggi è, in termini assoluti, il paese che invia più aiuti all’Ucraina dopo gli Stati Uniti (anche se è molto indietro). Ma gli aiuti militari sono molto scarsi se messi in relazione alle dimensioni dell’economia tedesca, e nel corso dei mesi passati il governo tedesco si è mostrato comunque piuttosto recalcitrante, attirando anche critiche da parte dei paesi alleati. Tra le altre cose, durante la visita di Scholz negli Stati Uniti, funzionari del governo americano hanno detto che il presidente americano Joe Biden ha approfittato dell’occasione per «cercare di spostare l’equilibrio della Germania in direzione di una maggiore resistenza».Nel corso di quest’anno, il governo tedesco ha fatto investimenti in altre direzioni, per esempio nel settore energetico. Come i governi di altri paesi, tra cui l’Italia, la Germania ha approvato un enorme investimento (in questo caso da 200 miliardi di euro) per sostenere le spese per le bollette energetiche, compensando così almeno in parte gli aumenti dei prezzi. Sono stati anche costruiti terminali per l’importazione di gas naturale liquefatto e stretti accordi economici con nuovi fornitori di energia: l’obiettivo era diversificare le proprie fonti di approvvigionamento energetico, dato che la Germania è stata finora il paese europeo più dipendente dalla Russia da questo punto di vista. Sulle ragioni della mancanza di un grosso investimento in difesa da parte della Germania sono state fatte diverse ipotesi. In un  molto critico pubblicato su , l’analista Matthew Karnitschnig ha scritto che l’annuncio di Scholz di un anno fa va considerato a questo punto più che altro come un atto retorico, l’espressione della preoccupazione, in quel momento, che l’Ucraina sarebbe crollata a breve e che ci si sarebbe trovati l’esercito russo al confine ucraino con la Polonia.Secondo Karnitschnig, in altre parole, il discorso di Scholz segnalava l’intenzione della Germania di cambiare radicalmente approccio nei confronti della Russia rispetto a quanto fatto dall’ex cancelliera Angela Merkel, che era sempre stata più conciliante e non aveva mai risposto con particolare durezza alle precedenti azioni russe (invasione della Georgia nel 2008 e invasione e annessione della Crimea nel 2014, tra le altre).Col passare dei mesi, però, la minaccia di una vittoria russa si è progressivamente ridimensionata: le forze ucraine, sostenute dalle molte armi inviate dai governi occidentali, hanno attuato un’inaspettata e tenace resistenza. La Russia ha dovuto prima attuare una clamorosa e rapida ritirata dalle parti settentrionali del paese – Kiev compresa, senza riuscire a deporre il governo ucraino – e poi concentrarsi sulle parti meridionali e orientali del paese, dove sta ancora combattendo.In tutto questo, dice Karnitschnig, l’urgenza tedesca di riarmarsi è almeno in parte rientrata: «L’impressione è che il cancelliere esiti, procrastini e prenda decisioni solo quando è costretto a farlo»,  al  Friedrich Merz, leader del principale partito di opposizione a Scholz, il partito Unione Cristiano-Democratica (CDU), conservatore.Secondo Karnitschnig, un’altra ragione per cui la Germania non ha ancora fatto grossi investimenti in difesa è l’opposizione che Scholz deve affrontare all’interno del suo stesso partito, quello dei Socialdemocratici, di centrosinistra. È un partito tradizionalmente contrario sia alle politiche del riarmo che alla vicinanza con gli Stati Uniti. Lo stesso Scholz, all’inizio della sua carriera politica, guidò alcune proteste nella Germania Ovest contro gli Stati Uniti, arrivando a suggerire che la Germania dovesse anche uscire dalla NATO, da lui considerata una forza «».Scholz è inoltre stato criticato anche dalle forze armate del paese: Alfons Mais, capo dell’esercito, : «è estremamente importante che il materiale che abbiamo dato via venga rimpiazzato il più presto possibile: questi buchi sono semplicemente inaccettabili».Scholz, infine, deve affrontare i dissidi e le divisioni interne al suo governo. Riguardano diverse questioni, dalle politiche ambientali ai rapporti con la Cina. Trovare un’unità su uno degli argomenti più delicati e complessi per la politica tedesca, quello del riarmo e della difesa, può essere molto complicato, soprattutto se si parla di invertire radicalmente princìpi e tagli di spese decisi in decenni di pace e stabilità.È di questo  Roderick Kefferpütz, analista dell’, centro studi statunitense che si occupa di politica estera: secondo lui la cosiddetta , la «svolta epocale» di cui parlava Scholz, è un cambiamento strutturale enorme, peraltro non limitato al solo rafforzamento dell’esercito. Se attuato, dovrebbe includere anche un parallelo cambiamento radicale nei servizi di intelligence e negli strumenti informatici: secondo Kefferpütz sono tutti temi a cui la Germania non ha ancora dedicato la dovuta attenzione. ",
        "ranked": 13,
        "placed": "Abroad",
        "epoch": 1678086006.6845284,
        "language": "IT",
        "source": "ilPost"
    },
    {
        "title": "Alle elezioni in Estonia si parla molto di Ucraina",
        "date_raw": "March 05, 2023",
        "date": "2023-03-05",
        "url": "https://www.ilpost.it/mondo/",
        "news_url": "https://www.ilpost.it/2023/03/05/elezioni-estonia-ucraina/",
        "subtitle": " Il cui sostegno durante l'invasione in corso è uno dei temi più discussi della campagna elettorale \t",
        "content": "Domenica 5 marzo in Estonia si vota per eleggere il nuovo primo ministro e  i 101 seggi del parlamento unicamerale. Uno dei temi più discussi della campagna elettorale è il sostegno all’Ucraina durante l’invasione russa. L’attuale prima ministra Kaja Kallas, di centrodestra, è una forte sostenitrice dell’Ucraina e convinta europeista, che nel corso di quest’anno ha adottato posizioni molto dure nei confronti della Russia: se non venisse rieletta le cose potrebbero cambiare.Kaja Kallas ha 45 anni, è un’ex avvocata ed è un personaggio piuttosto popolare in Estonia. I sondaggi più recenti realizzati da  la danno in vantaggio di 14 e 11 punti percentuali rispetto ai candidati dei due principali partiti d’opposizione: l’ex primo ministro Jüri Ratas del , di centrosinistra, e Martin Helme del Partito popolare conservatore dell’Estonia (), populista e di destra. Kallas fa parte del Partito riformatore estone, liberale e di centrodestra.Da quando è iniziata l’invasione russa, Kallas è stata tra le più esplicite sostenitrici di misure dure nei confronti della Russia, così come del rafforzamento della presenza militare della NATO, l’alleanza militare che comprende buona parte dei paesi occidentali, sul cosiddetto “fianco orientale” europeo, quello cioè più vicino alla Russia. Ha fatto capire in più occasioni di considerare la difesa dell’Ucraina una  della democrazia come valore occidentale.La posizione di Kallas nei confronti della Russia è in parte radicata nella sua storia familiare – sua madre fu deportata in Siberia come migliaia di altre persone durante l’occupazione sovietica dell’Estonia – e rispecchia un sentimento condiviso da buona parte della cittadinanza, e tendenzialmente trasversale anche ad altri partiti.La prima ministra estone uscente Kaja Kallas (AP Photo/Petr David Josek)A  l’analista Merili Arjakas dell’International Centre for Defence and Security di Tallinn, la capitale dell’Estonia,  che non ci sono enormi differenze tra i partiti. Lo stesso tema del sostegno all’Ucraina è comunque piuttosto trasversale, e non ci si aspettano radicali cambi di posizione al riguardo.Le divisioni riguardano piuttosto il livello di impegno nei confronti dell’Ucraina e l’enfasi data all’importanza di questo tema.Kallas ha posto al centro della sua campagna elettorale la necessità di continuare a condannare duramente la Russia, di sostenere l’Ucraina e di mantenere legami saldissimi con l’Unione Europea e la NATO. I suoi oppositori hanno invece portato l’attenzione su problemi soprattutto , come l’impatto che la guerra sta avendo sul costo della vita, la sanità e la scuola. In alcuni casi hanno accusato Kallas di preoccuparsi troppo dell’Ucraina e troppo poco dell’Estonia.Helme, il candidato dell’EKRE, ha per esempio accusato Kallas, durante un , di aver inviato troppi obici (cannoni) all’Ucraina, lasciando l’esercito estone sguarnito e incapace di difendersi. L’EKRE è un partito tradizionalmente euroscettico, e se avesse un qualche incarico di governo potrebbe adottare posizioni decisamente diverse da quelle di Kallas sull’Ucraina. Lo stesso vale per l’altro partito, il , che in passato aveva adottato posizioni favorevoli nei confronti della Russia governata dal presidente Vladimir Putin.L’idea di alcuni analisti è che se Kallas non venisse rieletta, o se non ottenesse la maggioranza assoluta dei voti, l’Ucraina potrebbe perdere uno dei suoi più decisi alleati all’interno dell’Unione Europea.",
        "ranked": 10,
        "placed": "Abroad",
        "epoch": 1678086006.6930346,
        "language": "IT",
        "source": "ilPost"
    },
    {
        "title": "Quanto è pericoloso TikTok?",
        "date_raw": "March 05, 2023",
        "date": "2023-03-05",
        "url": "https://www.ilpost.it/mondo/",
        "news_url": "https://www.ilpost.it/2023/03/05/divieti-tiktok-governi-canada-usa/",
        "subtitle": " L'app è stata vietata sui telefoni di lavoro dei dipendenti pubblici di Stati Uniti, Canada e delle istituzioni europee, sulla base di rischi che per ora sono più politici che tecnologici\t",
        "content": "Nell’ultima settimana ,  e alcune istituzioni europee tra cui la  hanno annunciato, con alcune differenze, che i dipendenti pubblici dovranno rimuovere il social network cinese TikTok installato nei propri smartphone di lavoro. Queste decisioni hanno rinnovato un dibattito presente da alcuni anni sulla diffusione di alcune app di aziende cinesi in Occidente: alcuni governi temono che, data la natura autoritaria del governo cinese, queste app possano essere usate per commettere abusi e atti di spionaggio, anche se per ora questi rischi sono soprattutto ipotetici.Le motivazioni degli ultimi divieti sono simili tra loro: la Commissione europea  al proprio personale di cancellare l’app da tutti i dispositivi usati per lavoro dai dipendenti per «proteggere i dati della Commissione e aumentarne la sicurezza informatica»;  ha richiesto a tutti i dipendenti delle agenzie federali statunitensi di cancellarla dai propri telefoni di lavoro entro 30 giorni, definendolo «un passo fondamentale per la gestione del rischio che l’app rappresenta per i dati sensibili del governo»;  di far rimuovere l’app da tutti i dispositivi forniti dal governo e usati per lavoro perché TikTok presenterebbe «un livello di rischio inaccettabile per la privacy e la sicurezza». In tutti i casi TikTok – di proprietà dell’azienda cinese ByteDance – ha detto di non essere minimamente stata avvertita né consultata prima di queste decisioni.Commentando la misura, il primo ministro canadese Justin Trudeau ha detto che «spera che il fatto che il governo abbia compiuto il passo significativo di dire a tutti i dipendenti federali di non usare più TikTok sui loro telefoni di lavoro porti molti canadesi, che si tratti di aziende o di privati, a riflettere sulla sicurezza dei propri dati e a fare le proprie scelte». In India TikTok è vietato dal 2020, perché l’app è ritenuta come altre decine di altre app cinesi «elemento ostile alla sicurezza nazionale e alla difesa dell’India». Altri paesi, come l’Australia e il , hanno deciso invece di non adottare alcuna misura per limitare TikTok sui dispositivi governativi perché i loro esperti di cybersecurity non lo ritengono necessario.TikTok è da tre anni uno dei social network più scaricati e popolari al mondo: la piattaforma conta un miliardo di utenti attivi a livello globale, di cui moltissimi vivono in Europa e negli Stati Uniti. L’azienda adotta il modello di business predominante nel suo settore: offre gratuitamente ai propri utenti la possibilità di intrattenersi guardando e interagendo con contenuti (nel caso di TikTok, brevi video) creati da altri utenti, raccogliendo in cambio enormi quantitativi di dati personali molto precisi, che permettono di mostrare loro pubblicità mirate.Nonostante questo, negli ultimi anni i governi hanno dimostrato particolare preoccupazione nei confronti delle pratiche di raccolta dei dati e di protezione della privacy degli utenti di TikTok. Il motivo principale è che TikTok è l’unica piattaforma davvero diffusa in Occidente che appartiene a un’azienda cinese. Dato che la Cina è vista dagli Stati Uniti (e in misura minore dall’Unione europea) come un paese ostile, autoritario e poco affidabile, c’è chi teme che TikTok possa essere utilizzata dal governo cinese per spiare gli utenti, promuovere i propri interessi politici e intromettersi negli affari interni di altri paesi.Per questo, sostengono molti analisti, i sospetti dei governi occidentali nei confronti di TikTok sono più di natura politica che tecnologica. A preoccupare i paesi occidentali è soprattutto il fatto che, benché TikTok sia un’azienda privata, il governo cinese ha numerosi precedenti di interferenze anche molto pesanti nelle attività delle società che reputa importanti e strategiche., il giornalista della  Joe Tidy ha analizzato le principali preoccupazioni, giungendo alla conclusione che al momento si tratta soltanto di rischi ipotetici che non si sono concretizzati. In primo luogo, l’articolo si domanda se TikTok raccolga un quantitativo «eccessivo» di dati. La risposta varia in base alla definizione di «eccessivo»: dei ricercatori australiani che lo scorso luglio ne hanno analizzato il codice hanno detto che raccoglie dettagli come la posizione, il dispositivo su cui viene utilizzato e quali altre app sono presenti sul dispositivo. Ma sia i ricercatori del gruppo canadese  che quelli del , che hanno avuto accesso agli stessi dati, hanno concluso che TikTok si comporta esattamente come gran parte dei suoi rivali nel settore dei social network.La  si è poi domandata se TikTok possa essere usato per spiare i propri utenti, come ipotizzato fin dal 2020 da Donald Trump, secondo cui l’app poteva aiutare il governo cinese a «rintracciare le posizioni di dipendenti e appaltatori federali americani, costruire dossier di informazioni personali per il ricatto e condurre spionaggio aziendale». TikTok ha sostenuto più volte di essere totalmente indipendente dal governo cinese, e l’amministratore delegato Zi Chew  al che il governo cinese non ha mai chiesto i dati degli utenti statunitensi ma che, «anche se lo facessero, riteniamo che non dovremmo darglieli perché se l’utente è statunitense i dati sono soggetti alla legge degli Stati Uniti».Inoltre, TikTok ha lavorato per mesi insieme al Comitato sugli investimenti esteri degli Stati Uniti a un piano da 1,5 miliardi di dollari, noto come , per mettere a punto alcuni sistemi di salvaguardia della privacy e rassicurare il governo statunitense della propria indipendenza dalla Cina. Il Project Texas era stato avviato dopo che l’amministrazione dell’ex presidente Donald Trump aveva provato a vietare TikTok nel 2020, . Il piano è stato recentemente messo in pausa perché l’amministrazione Biden ha smesso di partecipare alle trattative.I sospetti nei confronti di TikTok si inseriscono all’interno di una più ampia preoccupazione nei confronti di tutte le aziende, tecnologiche e non, che hanno base in Cina. «Le preoccupazioni, soprattutto negli Stati Uniti e ora in Europa, ruotano attorno al tema della legislazione cinese, la quale sottopone le aziende a determinati vincoli in termini di cooperazione con l’intelligence e protezione della sicurezza del partito-stato, e obbliga aziende e cittadini privati a condividere i dati raccolti qualora venisse chiesto loro di farlo. Si tratta di obblighi di natura sia politica che regolamentare che tutte le aziende cinesi devono rispettare, benché tale vulnerabilità all’ingerenza di Pechino ovviamente danneggi la loro reputazione a livello internazionale», dice Rebecca Arcesati, ricercatrice che si occupa delle politiche tecnologiche e digitali della Cina e il loro impatto sull’Europa per il think tank MERICS.«Questo crea delle frizioni non da poco tra i vincoli legislativi e politici di queste aziende in Cina e i requisiti che devono rispettare quando operano in altri mercati: non è solo il caso di TikTok, vale per tutte le aziende coinvolte nella raccolta e gestione di dati tramite la fornitura di tecnologie e servizi digitali», aggiunge Arcesati. «A questo si aggiunge il fatto che lo il Partito Comunista Cinese sta cercando di avere un maggiore controllo dei giganti tecnologici cinesi: per esempio nel 2019 una quota di ByteDance, circa l’1 per cento, è andata ad un’azienda di stato cinese: una quota molto piccola, ma che dà comunque accesso a un seggio nel consiglio di amministrazione dell’azienda e potere di veto su alcune decisioni».Secondo la per ora la possibilità che la Cina usi TikTok a fini di spionaggio resta «un rischio solo teorico».C’è poi una terza preoccupazione citata dalla: quella che il governo cinese possa manipolare l’algoritmo di TikTok per mostrare agli utenti occidentali specifici contenuti a fini di propaganda, facendo loro «il lavaggio del cervello». «All’inizio dell’ascesa di TikTok, ci sono stati casi di censura di alto profilo sull’app: a un utente negli Stati Uniti è stato sospeso l’account per aver discusso del trattamento riservato dal regime cinese ai musulmani nello Xinjiang; dopo una grossa reazione pubblica, TikTok si è scusato e ha ripristinato l’account», scrive il giornalista. «Da allora ci sono stati pochi casi di censura, se si escludono le controverse decisioni di moderazione che tutte le piattaforme devono affrontare».Anche i ricercatori del Citizen Lab dell’Università di Toronto e del Georgia Institute of Technology sono giunti alla conclusione che TikTok «non impone un’evidente censura dei post».Un portavoce di TikTok  al giornalista Casey Newton che «è deludente vedere che enti e istituzioni governative stanno vietando TikTok sui dispositivi dei dipendenti senza discussioni né prove». Il portavoce del governo cinese negli Stati Uniti Mao Ning ha invece accusato il governo americano di «aver allargato esageratamente il concetto di sicurezza nazionale e abusato del potere statale per reprimere aziende straniere». «Quanto insicuri possono essere gli Stati Uniti, massima superpotenza mondiale, per temere a tal punto l’app preferita dai giovani?»,  poi il portavoce. La Cina non permette però l’utilizzo a tutta la popolazione di praticamente tutte le piattaforme statunitensi, tra cui Facebook, Instagram, Whatsapp, Twitter, YouTube, Tumblr e Tinder, soprattutto per ragioni di censura e controllo dell’informazione.Queste misure si inseriscono in uno scontro di scala molto più ampia tra Stati Uniti e Cina, che si manifesta su vari fronti, dai dazi doganali alle recenti accuse di spionaggio dopo che gli Stati Uniti hanno  un pallone aerostatico cinese sopra i propri cieli.«Per ragioni legate alla sicurezza dei dati e alla moderazione dei contenuti, TikTok è diventata una vittima dello scontro Stati Uniti-Cina che non si esaurisce nell’ambito tecnologico», spiega la ricercatrice Ludovica Meacci, che si occupa di politiche tecnologiche cinesi e sicurezza internazionale alla Vrije Universiteit di Bruxelles. «Dalle dispute territoriali nell’Indo-Pacifico e nuove alleanze militari, alla disinformazione e guerra ibrida, passando per dazi commerciali e controlli sulle esportazioni e investimenti diretti, questa competizione tra le due potenze si articola su più piani e sta diventando il principio organizzativo dominante delle dinamiche internazionali».",
        "ranked": 9,
        "placed": "Abroad",
        "epoch": 1678086006.7011402,
        "language": "IT",
        "source": "ilPost"
    },
    {
        "title": "In Pakistan la polizia ha cercato di arrestare l’ex primo ministro Imran Khan, ma non ci è riuscita",
        "date_raw": "March 05, 2023",
        "date": "2023-03-05",
        "url": "https://www.ilpost.it/mondo/",
        "news_url": "https://www.ilpost.it/2023/03/05/pakistan-imran-khan-arresto/",
        "subtitle": null,
        "content": "Domenica mattina la polizia di Islamabad, in Pakistan, si è presentata alla residenza privata dell’ex primo ministro Imran Khan per arrestarlo, ma dice di non averlo trovato: pochi giorni prima un tribunale di Islamabad aveva emesso un mandato di arresto nei suoi confronti perché non si era presentato a un’udienza per il caso di corruzione che lo riguarda. Per questo la polizia era andata a cercarlo a casa, dove nel frattempo si erano radunate decine di suoi sostenitori per protestare. Al momento  dove si trovi Khan, anche se un funzionario del suo partito, citato da , ha sostenuto che fosse in casa. Il direttore della polizia di Islamabad ha detto ai media locali che in ogni caso si dovrà presentare in tribunale entro il prossimo 7 marzo.Khan ha 70 anni, è un ex campione di cricket ed è il politico più famoso e popolare del Pakistan. Era stato eletto primo ministro nel 2018 con il partito nazionalista e populista Movimento per la Giustizia del Pakistan, e poi sfiduciato lo scorso aprile in seguito a una . A ottobre era stato  di non avere dichiarato alcuni doni ricevuti da funzionari di paesi esteri durante il suo mandato e di averne successivamente rivenduti altri. A dicembre è stato  a una gamba durante una manifestazione contro il governo dell’attuale primo ministro, Shehbaz Sharif.",
        "ranked": 7,
        "placed": "Abroad",
        "epoch": 1678086006.732092,
        "language": "IT",
        "source": "ilPost"
    },
    {
        "title": "I guai legali del Toblerone e del groviera",
        "date_raw": "March 05, 2023",
        "date": "2023-03-05",
        "url": "https://www.ilpost.it/mondo/",
        "news_url": "https://www.ilpost.it/2023/03/05/toblerone-groviera-svizzera-questioni-legali/",
        "subtitle": " Il cioccolato svizzero dovrà rinunciare al disegno del Cervino, mentre i produttori del tipico formaggio hanno perso una causa sul suo nome\t",
        "content": "In questi giorni due famosissimi prodotti alimentari svizzeri sono finiti al centro di questioni legali riguardo al loro nome e alla salvaguardia della loro provenienza, ottenendo giudizi sfavorevoli per le aziende che li producono. Un tribunale statunitense ha deciso venerdì che il termine “groviera” potrà essere utilizzato da tutti i produttori di formaggi, e non solo da quelli della regione di provenienza originaria del formaggio, quella della città di Il cioccolato Toblerone, prodotto sin dal 1908 con la caratteristica forma triangolare che richiama proprio la sagoma del Cervino (Matterhorn in tedesco), dopo vari passaggi di proprietà è ora un marchio della multinazionale americana Mondelez International. Anche se l’attuale fabbrica di Berna non verrà chiusa, dal prossimo autunno verrà prodotto per lo più in Slovacchia, a Bratislava. In base a una legge svizzera approvata nel 2017 per difendere le produzioni nazionali, non potrà più definirsi “Made in Swiss” (prodotto in Svizzera) né utilizzare i simboli nazionali: fra questi è compreso il Cervino, che si trova al confine tra Svizzera e Italia. Dall’azienda hanno fatto sapere che il disegno sulla confezione verrà sostituito da una montagna stilizzata e da una firma del fondatore Theodor Tobler: il nome Toblerone era una fusione fra Tobler e la parola italiana “torrone”. Non si potrà più definire “prodotto in Svizzera” ma solo “nato in Svizzera”.Per ragioni di protezione del marchio del tutto simili, i consorzi produttori di “groviera” sono impegnati da oltre un anno in una causa legale per ottenere l’uso esclusivo del termine anche sul mercato americano, dove invece vengono venduti come groviera tipi di formaggi che con il groviera non hanno niente a che vedere. La Food and Drug Administration, l’agenzia che tra le altre cose si occupa degli alimenti messi sul mercato negli Stati Uniti, aveva stabilito che per rientrare nella definizione fosse necessario e sufficiente che il formaggio avesse piccoli buchi e che fosse invecchiato per almeno 90 giorni. I consorzi della groviera europei però avevano fatto causa, perdendo in primo grado nel luglio 2022: ora è arrivata anche la sentenza di appello. (AP Photo/Carrie Antlfinger)In Europa sono solo due le regioni che possono produrre formaggio groviera: una è appunto quella della città di , in Svizzera, e l’altra è quella della La sentenza della Corte di appello statunitense che ha giurisdizione su brevetti e marchi, con sede a Richmond, in Virginia, ha stabilito invece che le regole americane «non possono essere rigide» come quelle europee. Secondo la Corte, «un certo tipo di formaggio è stato definito e venduto come groviera per decenni negli Stati Uniti, indipendentemente dal luogo di produzione, tanto da rendere il termine generico». Gli avvocati dei produttori franco-svizzeri hanno annunciato che continueranno a cercare «vie legali per proteggere il marchio anche sul mercato statunitense».",
        "ranked": 8,
        "placed": "Abroad",
        "epoch": 1678086006.7384462,
        "language": "IT",
        "source": "ilPost"
    },
    {
        "title": "I casi di avvelenamento di studentesse in Iran continuano ad aumentare",
        "date_raw": "March 05, 2023",
        "date": "2023-03-05",
        "url": "https://www.ilpost.it/mondo/",
        "news_url": "https://www.ilpost.it/2023/03/05/iran-scuole-femminili-avvelenamenti/",
        "subtitle": null,
        "content": "Il ministro dell’Interno iraniano Ahmad Vahidi ha detto che sono  le scuole femminili in cui sono stati riscontrati casi di possibile avvelenamento delle studentesse. Negli ultimi mesi circa 200 bambine e ragazze di quattro città dell’Iran avevano avuto problemi di salute dopo essere state a scuola, con sintomi come nausea, mal di testa, tosse, difficoltà respiratorie, palpitazioni e stati di sonnolenza acuta; in decine di casi erano stati necessari brevi ricoveri in ospedale. Adesso in base alle nuove ricostruzioni sembra che i casi di sospetto avvelenamento siano particolarmente diffusi: sono stati riscontrati in 21 delle 30 province di cui è composto il paese. Alcuni media scrivono che le scuole coinvolte sarebbero più di 60.Al momento non è chiaro chi potrebbe aver avvelenato le studentesse, ma già la settimana scorsa il viceministro della Salute Younes Panahi aveva confermato che si trattava di gesti «». Secondo alcuni media locali le ragazze sarebbero state avvelenate da movimenti di estremisti religiosi, probabilmente ispirati dalle politiche dei talebani afghani, che negli ultimi mesi hanno vietato l’accesso alle scuole a bambine e ragazze.Mercoledì, dopo che il caso delle studentesse avvelenate aveva ricevuto molte attenzioni sulla stampa estera, il presidente iraniano ultraconservatore Ebrahim Raisi ha annunciato l’apertura di un’indagine. Nel fine settimana il ministro dell’Interno Ahmad Vahidi ha detto che durante le investigazioni sono stati raccolti «campioni sospetti», ma non ha dato molti altri dettagli. Citato dall’agenzia di stampa di stato , Vahidi ha invitato la popolazione alla calma, accusando al tempo stesso i media di fare «terrorismo» e voler provocare il panico per la situazione.",
        "ranked": 6,
        "placed": "Abroad",
        "epoch": 1678086006.746148,
        "language": "IT",
        "source": "ilPost"
    }
]
