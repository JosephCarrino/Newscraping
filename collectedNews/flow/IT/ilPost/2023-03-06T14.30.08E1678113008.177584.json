[
    {
        "title": "È passato un mese dal gravissimo terremoto in Turchia e Siria",
        "date_raw": "March 06, 2023",
        "date": "2023-03-06",
        "url": "https://www.ilpost.it/mondo/",
        "news_url": "https://www.ilpost.it/2023/03/06/terremoto-siria-turchia-un-mese-dopo/",
        "subtitle": " Milioni di persone hanno ancora bisogno di soccorsi, soprattutto in Siria, dove la guerra civile sta complicando l'arrivo degli aiuti ",
        "content": "Un mese fa, il 6 febbraio, un  ha colpito la Siria e la Turchia e provocato la morte di almeno 51mila persone: l’Organizzazione mondiale della sanità l’ha definito «» dell’ultimo secolo in tutta l’area europea. I soccorsi sono andati avanti senza sosta per giorni, ostacolati fin da subito da una serie di condizioni, tra cui il freddo e, in Siria, . In alcune aree del nord-ovest della Siria, quelle controllate dai ribelli, la situazione non è cambiata: buona parte degli aiuti internazionali non è ancora arrivata a destinazione e milioni di persone si trovano in condizioni estremamente precarie.Il terremoto in Turchia e Siria, di magnitudo 7.8, è avvenuto nella notte tra domenica 5 e lunedì 6 febbraio tra il sud della Turchia e il nord della Siria. Ha colpito aree densamente popolate, e le immagini e i video circolati online fin dalle prime ore hanno mostrato danni devastanti di palazzi  nel momento delle scosse. Ad oggi si stima che tra Turchia e Siria siano crollati circa  edifici: milioni di persone sono rimaste senza casa e il numero di dispersi è ancora imprecisato.Edifici crollati in Turchia (Clodagh Kilcoyne/Pool Photo via AP)I soccorsi hanno coinvolto decine di migliaia di operatori, e sono stati ostacolati fin da subito da una serie di circostanze. Anzitutto il freddo, che ha rallentato le operazioni, dato che molti operatori hanno lavorato a mani nude per scavare tra le macerie (sia in Siria che in Turchia è inverno, come in Italia, e proprio nei giorni del terremoto c’erano temperature significativamente inferiori alla media, con le minime intorno a 1-2 °C).La stima attuale dei morti è di almeno 51mila persone.La situazione è stata – ed è ancora – particolarmente complicata in Siria, dove da 12 anni è in corso una guerra civile che ha devastato il paese. Proprio a causa della guerra, da una parte il governo del presidente siriano Bashar al Assad è da anni sotto sanzioni, decise per mettergli pressione e spingerlo a una risoluzione pacifica del conflitto; dall’altra il nord-ovest della Siria controllato dai ribelli è diventato difficilmente raggiungibile: i percorsi usati negli ultimi anni per aggirare i controlli del governo centrale passavano dal sud della Turchia, cioè proprio dal punto devastato dal terremoto.Nel nord-ovest della Siria, già prima del terremoto, vivevano inoltre milioni di persone sfollate da altre parti della Siria dopo essere per lo più sfuggite ai bombardamenti compiuti dal regime di Assad. In quelle aree i soccorsi erano stati inizialmente gestiti dai , un’organizzazione di volontari di difesa civile noti per i soccorsi prestati alla popolazione durante la guerra, che fin da subito hanno lamentato l’insufficienza dei propri mezzi a fronte dell’enormità dei danni causati dal terremoto.Ma fino a diversi giorni dopo il terremoto l’unico punto di accesso al territorio per portare aiuti umanitari era il valico di frontiera di Bab al Hawa, tra Siria e Turchia. Quel valico era però considerato insufficiente per portare aiuti alle popolazioni siriane locali, anche perché le strade che dal sud della Turchia conducevano a Bab al Hawa erano state fortemente danneggiate dal terremoto e per i camion delle Nazioni Unite non era semplice percorrerle. Il 14 febbraio, quindi, il governo siriano  di far aprire due nuovi valichi, a Bab al Salam e a Al Rai, per agevolare l’arrivo di nuovi aiuti.C’erano stati anche problemi e incertezze perché il regime di Assad pretendeva dalla comunità internazionale che tutti gli aiuti arrivassero a Damasco, e sosteneva che si sarebbe poi occupato di distribuirli alle zone controllate dai ribelli. Ma i ribelli non si fidavano e temevano che, come è già successo in passato, il regime avrebbe utilizzato gli aiuti come arma di ricatto, o per affamare la popolazione nelle zone controllate da loro.Questi ostacoli politici sono in parte stati superati dopo che il regime di Assad ha offerto qualche maggiore garanzia, ma gli aiuti continuano a faticare ad arrivare.A un mese dal terremoto sono arrivati alcuni aiuti, ritenuti , e di altri non ci sono notizie, anche perché in generale è difficile verificare cosa succede nelle aree del paese esterne al controllo del governo siriano.  il sito , gestito dall’Ufficio delle Nazioni Unite per gli affari umanitari (OCHA), meno della metà degli aiuti internazionali necessari per la Siria sono stati forniti dagli altri stati. Anche alcuni osservatori internazionali dicono che in alcune aree del nord-ovest gli aiuti internazionali non sono ancora mai arrivati: per esempio a , uno dei principali centri controllati dai ribelli.Il Norwegian Refugee Council, una ONG umanitaria norvegese attiva sul campo in questi giorni, ha  che la situazione in alcuni centri del nord-ovest – oltre a Idlib anche Aleppo, Lattakia e Ham – è devastante: tantissime persone sono ancora sistemate in rifugi improvvisati e sovraffollati, al freddo e con grossi rischi per la propria salute. Ci sono lunghissime code per usare i bagni, insufficienti per il numero di persone presenti nei rifugi, e in alcune stanze vivono fino a oltre 40 persone.Tende allestite a Idlib, in Siria (AP Photo/Ghaith Alsayed)Sui motivi per cui gli aiuti non sono arrivati ci sono versioni contrastanti, e anche in quel caso è difficile farsi un’idea precisa: alcuni enti di soccorso attivi sul territorio  che il governo di Assad imponga restrizioni al transito degli aiuti per usarli come arma contro i ribelli; altri dicono invece che sono i ribelli ad aver bloccato le consegne di aiuti provenienti dalle parti del paese controllate dal regime. La situazione è complicata anche in Turchia. Il presidente Recep Tayyip Erdogan è stato  per la lentezza con cui i soccorsi sono arrivati sul campo. Lui ha sostenuto che fosse impossibile essere preparati per un disastro naturale di tale portata, attribuendo poi la lentezza dei soccorsi al freddo, che aveva ghiacciato e riempito di neve le strade.Ad oggi le operazioni di soccorso sono , ma i dati forniti dal governo sulle conseguenze del terremoto sono devastanti: il terremoto ha colpito circa 14 milioni di persone, più o meno un sesto della popolazione totale del paese. Oltre 3 milioni di persone hanno dovuto abbandonare le proprie abitazioni: oltre un milione sono state sistemate in rifugi allestiti in tende e container, gli altri in dormitori e strutture di altro tipo.In Turchia, inoltre, sono state avviate  contro circa un migliaio di persone per accuse legate alla costruzione degli edifici distrutti dal terremoto. Tra loro ci sono imprenditori edili e proprietari di immobili, accusati di aver contribuito alla . In almeno 235 casi le indagini hanno già portato ad arresti.Nel frattempo il governo turco – che a giugno dovrà affrontare le elezioni – ha già attuato una dura repressione nei confronti di una serie di giornalisti e canali televisivi che nel corso di quest’ultimo mese hanno criticato il governo. Sono accusati di aver diffuso disinformazione: nei loro confronti sono state emesse multe e almeno un giornalista .",
        "ranked": 0,
        "placed": "Abroad",
        "epoch": 1678109407.9351017,
        "language": "IT",
        "source": "ilPost"
    },
    {
        "title": "Almeno 17 persone sono morte per un incendio in un deposito di carburante a Giacarta, in Indonesia",
        "date_raw": "March 04, 2023",
        "date": "2023-03-04",
        "url": "https://www.ilpost.it/mondo/",
        "news_url": "https://www.ilpost.it/2023/03/04/indonesia-giacarta-incendio-morti/",
        "subtitle": null,
        "content": "Almeno 17 persone sono morte a causa dell’incendio in un deposito di carburante a Giacarta, la capitale dell’Indonesia. L’incendio si era sviluppato venerdì attorno alle 20 (le 14 in Italia) in un deposito gestito dalla società energetica nazionale, Pertamina: si è poi esteso ad alcune abitazioni vicine, danneggiandole e provocando l’evacuazione di centinaia di residenti. Le cause dell’incendio, che secondo un portavoce di Pertamina è stato spento attorno alle 22.30, non sono ancora note. Tra le persone morte ci sono due bambini. Sono stati segnalati anche circa 50 feriti.",
        "ranked": 18,
        "placed": "Abroad",
        "epoch": 1678109407.9845426,
        "language": "IT",
        "source": "ilPost"
    },
    {
        "title": "In Colombia 79 poliziotti sono stati presi in ostaggio e poi liberati dai manifestanti",
        "date_raw": "March 03, 2023",
        "date": "2023-03-03",
        "url": "https://www.ilpost.it/mondo/",
        "news_url": "https://www.ilpost.it/2023/03/03/79-poliziotti-ostaggio-manifestanti-colombia/",
        "subtitle": " Due persone sono morte negli scontri: contadini e popolazione indigena protestano contro un'azienda petrolifera\t",
        "content": "Le proteste dei contadini e delle popolazioni indigene di un piccolo centro del sud della Colombia si sono trasformate, fra giovedì e venerdì, in gravi scontri con la polizia che proteggeva i lavori di un’azienda petrolifera. A Los Pozos, vicino a San Vicente del Caguan, un poliziotto e un contadino sono stati uccisi, mentre 79 agenti della squadra speciale antisommossa sono stati tenuti in ostaggio per oltre un giorno dai manifestanti.È servito l’intervento del governo per arrivare alla loro liberazione, arrivata nella notte di venerdì e annunciata dal presidente colombiano Gustavo Petro, che aveva inviato sul posto delegazioni del ministero della Difesa, del ministero dell’Interno e dell’Esercito. Fra gli ostaggi c’erano anche nove dipendenti dell’azienda petrolifera Emerald Energy.Gracias a las gestiones del ministro de defensa y del interior han sido liberados todos los miembros de la policía y los funcionarios de la petrolera retenidos en San Vicente del Caguán, Caqueta.— Gustavo Petro (@petrogustavo) I manifestanti nella provincia di Caquetá protestano ormai da venti giorni e in passato avevano attuato alcuni blocchi stradali. La situazione è diventata più tesa nelle prime ore di giovedì, per motivi ancora non totalmente chiariti: i manifestanti avrebbero incendiato alcune strutture utilizzate dall’impresa petrolifera. A quel punto sarebbe intervenuta la polizia antisommossa, conosciuta come ESMAD, che in Colombia è stata .San Vicente del Caguan, il centro più vicino agli scontri (Photo by Carlos Villalon/Getty Images.)Negli scontri che sono seguiti sono morti il poliziotto Ricardo Arley Monroy Prieto, colpito al collo con un machete mentre «era impegnato a proteggere le strutture della Emerald Energy» e il manifestante Reinel Arévalo, per una ferita da arma da fuoco. Altri sette agenti di polizia sono stati feriti, secondo fonti locali.I manifestanti hanno poi attaccato le strutture della compagnia petrolifera con bottiglie molotov e hanno preso in ostaggio i 79 poliziotti e i 9 impiegati. Li hanno tenuti in ostaggio per oltre 24 ore, durante le quali sono sempre stati «in buone condizioni» e hanno ricevuto cibo e acqua, secondo . Non sono ancora state rese note eventuali condizioni che hanno portato al rilascio, ma il presidente Petro in un messaggio sui social ha detto: «Voglio ribadire a tutto il movimento contadino che questo è un governo con cui si può dialogare».Campesinos y pueblos étnicos del Caquetá mantienen en su poder en la caseta comunal de Los Pozos a 79 policías y a 9 civiles de la petrolera Emerald Energy.  intenta mediar. Urge presencia del Gobierno. Situación no da espera. — Erika Fontalvo (@ErikaFontalvo) La protesta ha come oggetto alcuni lavori che la compagnia petrolifera, che dipende dall’azienda statale cinese Sinochem, si era impegnata a svolgere sin dal 2018 negli accordi che le permettevano la ricerca ed estrazione del petrolio nella zona. In particolare i manifestanti, per lo più appartenenti a popolazioni indigene, chiedono che vengano asfaltati 42 chilometri di strade della zona e che vengano realizzate una serie di infrastrutture. Questo genere di proteste è piuttosto comune in Colombia nelle zone dove esistono installazioni minerarie e petrolifere: le comunità locali chiedono che le società si occupino di migliorare le infrastrutture dei luoghi interessati.La polizia presente nella zona ha segnalato che fra i manifestanti potrebbe esserci un gruppo di combattenti delle FARC, le ",
        "ranked": 25,
        "placed": "Abroad",
        "epoch": 1678109407.9910438,
        "language": "IT",
        "source": "ilPost"
    },
    {
        "title": "Il parlamento in Cina confermerà ancora il potere di Xi Jinping",
        "date_raw": "March 04, 2023",
        "date": "2023-03-04",
        "url": "https://www.ilpost.it/mondo/",
        "news_url": "https://www.ilpost.it/2023/03/04/parlamento-cina-potere-xi-jinping/",
        "subtitle": " A Pechino i suoi 3mila membri ratificheranno il terzo mandato del presidente, la nomina del nuovo premier e gli obiettivi economici del paese\t",
        "content": "Fra sabato e domenica nella Grande Sala del Popolo di Piazza Tienanmen a Pechino, in Cina, sono previste le due riunioni annuali delle maggiori assemblee della Repubblica Popolare: la Conferenza politica consultiva del popolo cinese (CPPCC) e il Congresso Nazionale del Popolo. La prima, sabato, raccoglie circa 2mila rappresentanti dei partiti e della società civile cinese: imprenditori, economisti, lavoratori, funzionari, letterati, professori universitari e sportivi. La seconda è l’assemblea del parlamento cinese, che comprende circa 3mila membri, i cui lavori legislativi inizieranno domenica e dureranno almeno una settimana.Entrambe le assemblee, molto celebrate in Cina, in realtà si limitano ad approvare o ratificare decisioni prese in precedenza dal presidente Xi Jinping e dal Comitato permanente del Politburo, l’organo esecutivo attraverso cui il Partito comunista governa la Cina. I sette membri di questa cerchia ristretta, così come i venticinque del Politburo, sono stati rinnovati nel , quando Xi Jinping aveva ottenuto il terzo mandato da segretario generale e ulteriormente accentrato il potere posizionando nei ruoli chiave uomini a lui fedeli.Questa tendenza sarà confermata anche nelle due sessioni assembleari di questo fine settimana, in cui una delle nomine più importanti sarà quella del nuovo premier. Li Qiang, 63 anni, sostituirà Li Keqiang, che sta per compierne 68, età in cui convenzionalmente i politici cinesi vanno in pensione. Li Keqiang, in carica da dieci anni, aveva posizioni piuttosto distanti da quelle di Xi Jinping su alcuni temi, soprattutto di natura economica: il suo sostituto, che non ha esperienza nel governo centrale, è invece molto allineato alle posizioni del presidente.Li Qiang è stato il capo del partito a Shanghai, la città in cui lo scorso aprile  contro il governo a causa delle durissime restrizioni imposte (proprio attraverso la sua autorità) per il coronavirus. Il nuovo premier era stato molto criticato per la gestione di quel lockdown, ma la nomina di ottobre nel Comitato permanente aveva indicato che gli stretti rapporti con Xi erano stati più importanti.L’arrivo dei delegati alla Conferenza politica consultiva (AP Photo/Andy Wong)Li Qiang ha gestito la provincia che è il motore economico della Cina: il rilancio dell’economia sarà al centro delle nomine e delle attenzioni in questi due giorni. Sono attesi gli annunci delle nomine del governatore della banca centrale, di un nuovo commissario al regolamento del mercato azionario e di altri ruoli fondamentali nell’economia cinese, così come indicazioni sulla politiche monetarie e gli interventi per stimolare la crescita.Nell’occasione il governo dovrebbe fissare anche un obiettivo di crescita per il 2023, dopo aver mancato, anche a causa dei ripetuti lockdown per il COVID, quello del 2022. L’anno scorso la crescita del PIL (prodotto interno lordo) si è fermata al 3 per cento, ai minimi da 40 anni e ampiamente sotto le stime del 5,5 per cento previste.  della strategia “zero COVID”, che oltre a rigidi lockdown prevedeva test di massa per cercare di ridurre al minimo la diffusione dei contagi, i segnali economici sembrano essere tornati positivi: l’obiettivo dovrebbe essere fissato nuovamente sopra il 5 per cento su base annua.La polizia e le bandiere su piazza Tienanmen (AP Photo/Ng Han Guan)Xi Jinping, che riceverà formalmente dal parlamento la nomina per il terzo mandato come presidente della Repubblica Popolare, ha annunciato nei giorni scorsi nuove misure per aumentare il controllo statale in settori strategici come scienza e tecnologia, oltre che nel settore finanziario.",
        "ranked": 20,
        "placed": "Abroad",
        "epoch": 1678109407.9976845,
        "language": "IT",
        "source": "ilPost"
    },
    {
        "title": "Il grande riarmo della Germania non s’è visto",
        "date_raw": "March 04, 2023",
        "date": "2023-03-04",
        "url": "https://www.ilpost.it/mondo/",
        "news_url": "https://www.ilpost.it/2023/03/04/germania-nessun-cambiamento-difesa-politica-estera-scholz/",
        "subtitle": " Il cancelliere Olaf Scholz aveva promesso enormi investimenti in difesa dopo l’invasione russa dell’Ucraina, ma ora le sue priorità sembrano altre\t",
        "content": "Il 27 febbraio del 2022, tre giorni dopo l’inizio dell’invasione russa dell’Ucraina, il cancelliere tedesco Olaf Scholz fece un  al parlamento – successivamente rinominato «»,  in tedesco – in cui promise un investimento da 100 miliardi di euro per rafforzare la difesa tedesca e di portare il budget per la spesa militare a oltre il 2 per cento del PIL, lo standard richiesto dalla  sotto il quale la Germania si era sempre mantenuta. Il discorso fu considerato storico, perché annunciava un radicale cambio di rotta rispetto a princìpi che avevano guidato la politica tedesca per decenni.A un anno da quel discorso, di quegli investimenti non c’è sostanzialmente ancora traccia. Per diverse ragioni: la minaccia di un’imminente vittoria russa si è almeno per ora molto ridimensionata, le conseguenze dell’invasione sull’economia e i prezzi dell’energia hanno reso più urgenti altri tipi di investimenti, e secondo alcuni analisti una radicale trasformazione delle politiche di difesa tedesche richiede molto più tempo.Nel suo discorso di un anno fa, Scholz disse che l’invasione dell’Ucraina era stata un «punto di svolta nella storia del nostro continente»: definì il presidente russo Vladimir Putin un «guerrafondaio» e promise di stanziare 100 miliardi di euro in spese militari per modernizzare l’esercito, il indebolito da decenni di mancati di investimenti. La Germania è una delle poche potenze economiche del mondo prive di un forte esercito, oltre a essere stata storicamente riluttante a partecipare alle missioni militari all’estero.Daniela Schwarzer, di Open Society Foundations, disse che il discorso di Scholz aveva «» la Germania, che dalla fine della Seconda guerra mondiale aveva sempre mantenuto una posizione fortemente antimilitarista. Di quei 100 miliardi promessi da Scholz, ne è stata spesa  una piccolissima parte, in parte per investimenti già previsti prima dell’inizio dell’invasione russa dell’Ucraina. L’unica indicazione di un investimento più ingente è stata data a fine febbraio di quest’anno, quando Scholz  una spesa di 30 miliardi: Arne Collatz, portavoce del ministero della Difesa, ha detto che sono già stati fatti i contratti, ma che la somma verrà pagata quando i materiali arriveranno. Non è chiaro di che materiali si parli e per cosa verranno spesi esattamente quei soldi: il governo ha detto che «il business plan è in fase di elaborazione», aggiungendo poi di non poterne parlare per questioni di riservatezza.Nel frattempo, per effetto dell’inflazione, quelli che un anno fa erano un centinaio di miliardi di euro – per il loro valore in termini di effettivo potere di acquisto – oggi  circa 87 miliardi. Quest’anno si prevede che la spesa tedesca per la difesa sarà di circa 50 miliardi di euro, ben al di sotto della soglia del 2 per cento del PIL richiesta dalla NATO.La mancanza di investimenti tedeschi sulla difesa, e la sua incongruenza con il grosso annuncio di Scholz di un anno fa, sono stati notati. Nel suo discorso del 27 febbraio 2022, Scholz aveva anche promesso un massiccio invio di armi all’Ucraina: la Germania oggi è, in termini assoluti, il paese che invia più aiuti all’Ucraina dopo gli Stati Uniti (anche se è molto indietro). Ma gli aiuti militari sono molto scarsi se messi in relazione alle dimensioni dell’economia tedesca, e nel corso dei mesi passati il governo tedesco si è mostrato comunque piuttosto recalcitrante, attirando anche critiche da parte dei paesi alleati. Tra le altre cose, durante la visita di Scholz negli Stati Uniti, funzionari del governo americano hanno detto che il presidente americano Joe Biden ha approfittato dell’occasione per «cercare di spostare l’equilibrio della Germania in direzione di una maggiore resistenza».Nel corso di quest’anno, il governo tedesco ha fatto investimenti in altre direzioni, per esempio nel settore energetico. Come i governi di altri paesi, tra cui l’Italia, la Germania ha approvato un enorme investimento (in questo caso da 200 miliardi di euro) per sostenere le spese per le bollette energetiche, compensando così almeno in parte gli aumenti dei prezzi. Sono stati anche costruiti terminali per l’importazione di gas naturale liquefatto e stretti accordi economici con nuovi fornitori di energia: l’obiettivo era diversificare le proprie fonti di approvvigionamento energetico, dato che la Germania è stata finora il paese europeo più dipendente dalla Russia da questo punto di vista. Sulle ragioni della mancanza di un grosso investimento in difesa da parte della Germania sono state fatte diverse ipotesi. In un  molto critico pubblicato su , l’analista Matthew Karnitschnig ha scritto che l’annuncio di Scholz di un anno fa va considerato a questo punto più che altro come un atto retorico, l’espressione della preoccupazione, in quel momento, che l’Ucraina sarebbe crollata a breve e che ci si sarebbe trovati l’esercito russo al confine ucraino con la Polonia.Secondo Karnitschnig, in altre parole, il discorso di Scholz segnalava l’intenzione della Germania di cambiare radicalmente approccio nei confronti della Russia rispetto a quanto fatto dall’ex cancelliera Angela Merkel, che era sempre stata più conciliante e non aveva mai risposto con particolare durezza alle precedenti azioni russe (invasione della Georgia nel 2008 e invasione e annessione della Crimea nel 2014, tra le altre).Col passare dei mesi, però, la minaccia di una vittoria russa si è progressivamente ridimensionata: le forze ucraine, sostenute dalle molte armi inviate dai governi occidentali, hanno attuato un’inaspettata e tenace resistenza. La Russia ha dovuto prima attuare una clamorosa e rapida ritirata dalle parti settentrionali del paese – Kiev compresa, senza riuscire a deporre il governo ucraino – e poi concentrarsi sulle parti meridionali e orientali del paese, dove sta ancora combattendo.In tutto questo, dice Karnitschnig, l’urgenza tedesca di riarmarsi è almeno in parte rientrata: «L’impressione è che il cancelliere esiti, procrastini e prenda decisioni solo quando è costretto a farlo»,  al  Friedrich Merz, leader del principale partito di opposizione a Scholz, il partito Unione Cristiano-Democratica (CDU), conservatore.Secondo Karnitschnig, un’altra ragione per cui la Germania non ha ancora fatto grossi investimenti in difesa è l’opposizione che Scholz deve affrontare all’interno del suo stesso partito, quello dei Socialdemocratici, di centrosinistra. È un partito tradizionalmente contrario sia alle politiche del riarmo che alla vicinanza con gli Stati Uniti. Lo stesso Scholz, all’inizio della sua carriera politica, guidò alcune proteste nella Germania Ovest contro gli Stati Uniti, arrivando a suggerire che la Germania dovesse anche uscire dalla NATO, da lui considerata una forza «».Scholz è inoltre stato criticato anche dalle forze armate del paese: Alfons Mais, capo dell’esercito, : «è estremamente importante che il materiale che abbiamo dato via venga rimpiazzato il più presto possibile: questi buchi sono semplicemente inaccettabili».Scholz, infine, deve affrontare i dissidi e le divisioni interne al suo governo. Riguardano diverse questioni, dalle politiche ambientali ai rapporti con la Cina. Trovare un’unità su uno degli argomenti più delicati e complessi per la politica tedesca, quello del riarmo e della difesa, può essere molto complicato, soprattutto se si parla di invertire radicalmente princìpi e tagli di spese decisi in decenni di pace e stabilità.È di questo  Roderick Kefferpütz, analista dell’, centro studi statunitense che si occupa di politica estera: secondo lui la cosiddetta , la «svolta epocale» di cui parlava Scholz, è un cambiamento strutturale enorme, peraltro non limitato al solo rafforzamento dell’esercito. Se attuato, dovrebbe includere anche un parallelo cambiamento radicale nei servizi di intelligence e negli strumenti informatici: secondo Kefferpütz sono tutti temi a cui la Germania non ha ancora dedicato la dovuta attenzione. ",
        "ranked": 19,
        "placed": "Abroad",
        "epoch": 1678109408.0051367,
        "language": "IT",
        "source": "ilPost"
    },
    {
        "title": "La Francia vuole garantire ai minori il diritto alla loro immagine online",
        "date_raw": "March 04, 2023",
        "date": "2023-03-04",
        "url": "https://www.ilpost.it/mondo/",
        "news_url": "https://www.ilpost.it/2023/03/04/francia-bambini-diritto-immagine/",
        "subtitle": " Attraverso una legge che tra le altre cose aumenta le responsabilità dei genitori che pubblicano sui social le foto dei figli\t",
        "content": "La scorsa settimana i deputati dell’Assemblea Nazionale francese  all’unanimità un progetto di legge per garantire ai bambini e alle bambine il rispetto del diritto alla loro immagine, soprattutto online. Bruno Studer, uno dei deputati di Renaissance, il partito del presidente Emmanuel Macron, che ha presentato il disegno di legge, ha spiegato: «Il messaggio per i genitori è che il loro compito sia anche quello di proteggere la privacy dei figli. In una società sempre più digitalizzata, il rispetto della privacy dei minori è ormai imprescindibile per la loro sicurezza, il loro benessere e il loro sviluppo».Il fenomeno dell’esposizione costante dei bambini e delle bambine sui social media da parte dei loro genitori, o di altre persone adulte che ne sono responsabili, è chiamata «» (dall’unione delle parole inglesi «», condividere, e «», essere genitori). Da diversi anni è oggetto specifico di analisi e  che la distinguono da prassi già storicamente diffuse su altri media, come la televisione o il cinema, e le cui dinamiche sono più o meno note. Viene associata, invece, a nuove implicazioni, rischi ed effetti ancora in parte sconosciuti, relativi sia al piano della privacy e dei diritti che a quello dello sviluppo psicologico individuale dei bambini.Nel disegno di legge francese si dice che a causa dello i bambini e le bambine si ritrovano «spogliati della loro vita privata». E vengono citate diverse ricerche in materia. Nel 2018 la Children’s Commissioner for England, la garante per l’infanzia e l’adolescenza nel Regno Unito,  ad esempio che «in media, i minori compaiono in 1.300 fotografie pubblicate online prima dei 13 anni sui propri account, o su quelli di genitori e parenti».Un rapporto più recente del National Center for Missing and Exploited Children, legato al Congresso degli Stati Uniti,  che i rischi indotti dall’esposizione online di immagini di minori si concretizzano innanzitutto nella difficoltà di controllare la diffusione di quelle stesse immagini: «Il 50 per cento delle fotografie che circolano sui forum di pedopornografia è stato inizialmente pubblicato da genitori sui loro social network».Nel 2021 un’indagine della società di telecomunicazioni statunitense Verizon sulla mancanza di sicurezza a cui sono esposti i dati personali raccolti online  che il fenomeno dello  è strettamente connesso a quello dei furti di identità. E entro il 2030,  , quasi i due terzi dei casi di furti di identità riguarderanno proprio persone minorenni. Il  approvato dall’Assemblea Nazionale francese prevede di introdurre «la nozione di vita privata nella definizione di responsabilità genitoriale» oppure di imporre una delega della responsabilità genitoriale su questo tema «nelle situazioni in cui gli interessi dei genitori entrino in conflitto con l’interesse del figlio all’esercizio del diritto alla sua immagine». Se venisse approvato in via definitiva verrebbe dunque inserito tra gli obblighi legali dei genitori o di chi ne fa le veci anche la protezione della privacy dei propri figli, con la possibilità di coinvolgere il minore nella condivisione di questa responsabilità «secondo la sua età e il grado di maturità».In caso di disaccordo, un giudice potrà vietare a uno dei genitori di pubblicare o di condividere le foto del minore senza l’autorizzazione dell’altro. E nei casi più estremi i genitori potranno anche perdere la responsabilità genitoriale sui diritti di immagine dei propri figli: quando «la diffusione dell’immagine del figlio lede gravemente la dignità o l’integrità morale del figlio stesso».Per diventare legge, la proposta dovrà essere approvata anche dal Senato. La discussione è prevista per la prossima settimana.Durante la campagna elettorale per la sua riconferma, il presidente francese Emmanuel Macron aveva promesso di fare della protezione dei bambini e delle bambine una priorità del suo secondo mandato. In novembre aveva annunciato  con l’obiettivo di migliorare la sicurezza online dei minori e qualche settimana fa il governo ha presentato una proposta per impedire ai minorenni l’accesso ai siti porno attraverso un meccanismo «affidabile» di certificazione della maggiore età. ",
        "ranked": 21,
        "placed": "Abroad",
        "epoch": 1678109408.0146058,
        "language": "IT",
        "source": "ilPost"
    },
    {
        "title": "Joe Biden ha subìto un piccolo intervento per la rimozione di un carcinoma alla pelle",
        "date_raw": "March 03, 2023",
        "date": "2023-03-03",
        "url": "https://www.ilpost.it/mondo/",
        "news_url": "https://www.ilpost.it/2023/03/03/biden-carcinoma-pelle/",
        "subtitle": null,
        "content": "Il presidente degli Stati Uniti Joe Biden il 16 febbraio si è sottoposto a un piccolo intervento per la rimozione di un carcinoma a cellule basali nella zona del petto. Lo ha reso noto il medico personale del presidente, Kevin O’Connor: il tumore della pelle è emerso durante una normale visita di controllo ed è stato confermato da una successiva biopsia al tessuto asportato.Il carcinoma a cellule basali, , è un tumore della pelle piuttosto comune, che a differenza del melanoma si sviluppa localmente e tende a rimanere circoscritto, senza produrre metastasi. «Tutto il tessuto canceroso è stato rimosso con successo», ha detto O’Connor,  e nessun ulteriore trattamento sarà necessario. Biden, che ha 80 anni e ha fatto intendere di voler correre per la rielezione nel 2024, è stato definito dal medico come «in salute, vigoroso e pronto» e non ha dovuto rinunciare ad alcuna attività per il piccolo intervento. Qualche giorno dopo la visita di controllo, il 20 febbraio, il presidente statunitense si è recato a Kiev per , con un viaggio lungo e complesso.",
        "ranked": 24,
        "placed": "Abroad",
        "epoch": 1678109408.0234184,
        "language": "IT",
        "source": "ilPost"
    },
    {
        "title": "Continuano le proteste dopo il disastro ferroviario in Grecia",
        "date_raw": "March 04, 2023",
        "date": "2023-03-04",
        "url": "https://www.ilpost.it/mondo/",
        "news_url": "https://www.ilpost.it/2023/03/04/grecia-incidente-ferroviario-proteste/",
        "subtitle": " Si cercano ancora dispersi, e il capostazione responsabile del tratto in cui è avvenuto l'incidente è stato incriminato per omicidio colposo\t",
        "content": "Continuano in Grecia le proteste contro il  che nella notte fra martedì e mercoledì ha provocato la morte di almeno 57 persone, tra cui molti studenti universitari, e decine di feriti e dispersi. L’incidente è avvenuto vicino a Tempes, nella parte centrale del paese: un treno merci si è scontrato con un treno passeggeri con a bordo circa 350 persone che viaggiava sullo stesso binario. Il dirigente della stazione di Larissa, responsabile del tratto di ferrovia in cui è avvenuto il disastro, è stato incriminato per omicidio colposo.Le prime manifestazioni erano state organizzate subito dopo l’incidente, soprattutto per protestare contro il pessimo stato delle infrastrutture ferroviarie, considerate molto arretrate e con tecnologie non all’altezza di un paese europeo. Venerdì le  sono continuate in maniera per lo più pacifica, ma ci sono state tensioni sia nella capitale Atene che a Salonicco, la seconda città del paese, nel nord-est.Ad Atene la polizia in tenuta antisommossa ha usato gas lacrimogeni per disperdere un gruppo di manifestanti che aveva dato fuoco ad alcuni cestini della spazzatura e lanciato bombe molotov, ma non ci sono stati feriti né arresti. A Salonicco ci sono stati scontri tra manifestanti e polizia, mentre la protesta più partecipata è stata quella a Larissa, vicino al luogo dell’incidente, dove migliaia di persone hanno manifestato in maniera pacifica.Nel frattempo sono proseguite per il terzo giorno le ricerche tra le lamiere dei vagoni e l’identificazione dei resti delle persone morte nell’incidente. I media locali scrivono che i dispersi sarebbero .Subito dopo l’incidente il dirigente ferroviario della stazione di Larissa, un uomo di 59 anni, era stato arrestato dalla polizia con il sospetto che un suo errore avesse contribuito al disastro, e venerdì è stato  per omicidio colposo e lesioni colpose gravi. Il suo avvocato ha fatto sapere che ha ammesso alcune responsabilità.Il governo di centrodestra del primo ministro Kyriakos Mitsotakis ha promesso che verranno accertate le responsabilità per il disastro: venerdì, seppur senza il consenso dell’opposizione,  una commissione di esperti di indagare sull’incidente. ",
        "ranked": 22,
        "placed": "Abroad",
        "epoch": 1678109408.030823,
        "language": "IT",
        "source": "ilPost"
    },
    {
        "title": "In Pakistan la polizia ha cercato di arrestare l’ex primo ministro Imran Khan, ma non ci è riuscita",
        "date_raw": "March 05, 2023",
        "date": "2023-03-05",
        "url": "https://www.ilpost.it/mondo/",
        "news_url": "https://www.ilpost.it/2023/03/05/pakistan-imran-khan-arresto/",
        "subtitle": null,
        "content": "Domenica mattina la polizia di Islamabad, in Pakistan, si è presentata alla residenza privata dell’ex primo ministro Imran Khan per arrestarlo, ma dice di non averlo trovato: pochi giorni prima un tribunale di Islamabad aveva emesso un mandato di arresto nei suoi confronti perché non si era presentato a un’udienza per il caso di corruzione che lo riguarda. Per questo la polizia era andata a cercarlo a casa, dove nel frattempo si erano radunate decine di suoi sostenitori per protestare. Al momento  dove si trovi Khan, anche se un funzionario del suo partito, citato da , ha sostenuto che fosse in casa. Il direttore della polizia di Islamabad ha detto ai media locali che in ogni caso si dovrà presentare in tribunale entro il prossimo 7 marzo.Khan ha 70 anni, è un ex campione di cricket ed è il politico più famoso e popolare del Pakistan. Era stato eletto primo ministro nel 2018 con il partito nazionalista e populista Movimento per la Giustizia del Pakistan, e poi sfiduciato lo scorso aprile in seguito a una . A ottobre era stato  di non avere dichiarato alcuni doni ricevuti da funzionari di paesi esteri durante il suo mandato e di averne successivamente rivenduti altri. A dicembre è stato  a una gamba durante una manifestazione contro il governo dell’attuale primo ministro, Shehbaz Sharif.",
        "ranked": 13,
        "placed": "Abroad",
        "epoch": 1678109408.0424619,
        "language": "IT",
        "source": "ilPost"
    },
    {
        "title": "Alle elezioni in Estonia si parla molto di Ucraina",
        "date_raw": "March 05, 2023",
        "date": "2023-03-05",
        "url": "https://www.ilpost.it/mondo/",
        "news_url": "https://www.ilpost.it/2023/03/05/elezioni-estonia-ucraina/",
        "subtitle": " Il cui sostegno durante l'invasione in corso è uno dei temi più discussi della campagna elettorale \t",
        "content": "Domenica 5 marzo in Estonia si vota per eleggere il nuovo primo ministro e  i 101 seggi del parlamento unicamerale. Uno dei temi più discussi della campagna elettorale è il sostegno all’Ucraina durante l’invasione russa. L’attuale prima ministra Kaja Kallas, di centrodestra, è una forte sostenitrice dell’Ucraina e convinta europeista, che nel corso di quest’anno ha adottato posizioni molto dure nei confronti della Russia: se non venisse rieletta le cose potrebbero cambiare.Kaja Kallas ha 45 anni, è un’ex avvocata ed è un personaggio piuttosto popolare in Estonia. I sondaggi più recenti realizzati da  la danno in vantaggio di 14 e 11 punti percentuali rispetto ai candidati dei due principali partiti d’opposizione: l’ex primo ministro Jüri Ratas del , di centrosinistra, e Martin Helme del Partito popolare conservatore dell’Estonia (), populista e di destra. Kallas fa parte del Partito riformatore estone, liberale e di centrodestra.Da quando è iniziata l’invasione russa, Kallas è stata tra le più esplicite sostenitrici di misure dure nei confronti della Russia, così come del rafforzamento della presenza militare della NATO, l’alleanza militare che comprende buona parte dei paesi occidentali, sul cosiddetto “fianco orientale” europeo, quello cioè più vicino alla Russia. Ha fatto capire in più occasioni di considerare la difesa dell’Ucraina una  della democrazia come valore occidentale.La posizione di Kallas nei confronti della Russia è in parte radicata nella sua storia familiare – sua madre fu deportata in Siberia come migliaia di altre persone durante l’occupazione sovietica dell’Estonia – e rispecchia un sentimento condiviso da buona parte della cittadinanza, e tendenzialmente trasversale anche ad altri partiti.La prima ministra estone uscente Kaja Kallas (AP Photo/Petr David Josek)A  l’analista Merili Arjakas dell’International Centre for Defence and Security di Tallinn, la capitale dell’Estonia,  che non ci sono enormi differenze tra i partiti. Lo stesso tema del sostegno all’Ucraina è comunque piuttosto trasversale, e non ci si aspettano radicali cambi di posizione al riguardo.Le divisioni riguardano piuttosto il livello di impegno nei confronti dell’Ucraina e l’enfasi data all’importanza di questo tema.Kallas ha posto al centro della sua campagna elettorale la necessità di continuare a condannare duramente la Russia, di sostenere l’Ucraina e di mantenere legami saldissimi con l’Unione Europea e la NATO. I suoi oppositori hanno invece portato l’attenzione su problemi soprattutto , come l’impatto che la guerra sta avendo sul costo della vita, la sanità e la scuola. In alcuni casi hanno accusato Kallas di preoccuparsi troppo dell’Ucraina e troppo poco dell’Estonia.Helme, il candidato dell’EKRE, ha per esempio accusato Kallas, durante un , di aver inviato troppi obici (cannoni) all’Ucraina, lasciando l’esercito estone sguarnito e incapace di difendersi. L’EKRE è un partito tradizionalmente euroscettico, e se avesse un qualche incarico di governo potrebbe adottare posizioni decisamente diverse da quelle di Kallas sull’Ucraina. Lo stesso vale per l’altro partito, il , che in passato aveva adottato posizioni favorevoli nei confronti della Russia governata dal presidente Vladimir Putin.L’idea di alcuni analisti è che se Kallas non venisse rieletta, o se non ottenesse la maggioranza assoluta dei voti, l’Ucraina potrebbe perdere uno dei suoi più decisi alleati all’interno dell’Unione Europea.",
        "ranked": 16,
        "placed": "Abroad",
        "epoch": 1678109408.0499828,
        "language": "IT",
        "source": "ilPost"
    },
    {
        "title": "Quanto è pericoloso TikTok?",
        "date_raw": "March 05, 2023",
        "date": "2023-03-05",
        "url": "https://www.ilpost.it/mondo/",
        "news_url": "https://www.ilpost.it/2023/03/05/divieti-tiktok-governi-canada-usa/",
        "subtitle": " L'app è stata vietata sui telefoni di lavoro dei dipendenti pubblici di Stati Uniti, Canada e delle istituzioni europee, sulla base di rischi che per ora sono più politici che tecnologici\t",
        "content": "Nell’ultima settimana ,  e alcune istituzioni europee tra cui la  hanno annunciato, con alcune differenze, che i dipendenti pubblici dovranno rimuovere il social network cinese TikTok installato nei propri smartphone di lavoro. Queste decisioni hanno rinnovato un dibattito presente da alcuni anni sulla diffusione di alcune app di aziende cinesi in Occidente: alcuni governi temono che, data la natura autoritaria del governo cinese, queste app possano essere usate per commettere abusi e atti di spionaggio, anche se per ora questi rischi sono soprattutto ipotetici.Le motivazioni degli ultimi divieti sono simili tra loro: la Commissione europea  al proprio personale di cancellare l’app da tutti i dispositivi usati per lavoro dai dipendenti per «proteggere i dati della Commissione e aumentarne la sicurezza informatica»;  ha richiesto a tutti i dipendenti delle agenzie federali statunitensi di cancellarla dai propri telefoni di lavoro entro 30 giorni, definendolo «un passo fondamentale per la gestione del rischio che l’app rappresenta per i dati sensibili del governo»;  di far rimuovere l’app da tutti i dispositivi forniti dal governo e usati per lavoro perché TikTok presenterebbe «un livello di rischio inaccettabile per la privacy e la sicurezza». In tutti i casi TikTok – di proprietà dell’azienda cinese ByteDance – ha detto di non essere minimamente stata avvertita né consultata prima di queste decisioni.Commentando la misura, il primo ministro canadese Justin Trudeau ha detto che «spera che il fatto che il governo abbia compiuto il passo significativo di dire a tutti i dipendenti federali di non usare più TikTok sui loro telefoni di lavoro porti molti canadesi, che si tratti di aziende o di privati, a riflettere sulla sicurezza dei propri dati e a fare le proprie scelte». In India TikTok è vietato dal 2020, perché l’app è ritenuta come altre decine di altre app cinesi «elemento ostile alla sicurezza nazionale e alla difesa dell’India». Altri paesi, come l’Australia e il , hanno deciso invece di non adottare alcuna misura per limitare TikTok sui dispositivi governativi perché i loro esperti di cybersecurity non lo ritengono necessario.TikTok è da tre anni uno dei social network più scaricati e popolari al mondo: la piattaforma conta un miliardo di utenti attivi a livello globale, di cui moltissimi vivono in Europa e negli Stati Uniti. L’azienda adotta il modello di business predominante nel suo settore: offre gratuitamente ai propri utenti la possibilità di intrattenersi guardando e interagendo con contenuti (nel caso di TikTok, brevi video) creati da altri utenti, raccogliendo in cambio enormi quantitativi di dati personali molto precisi, che permettono di mostrare loro pubblicità mirate.Nonostante questo, negli ultimi anni i governi hanno dimostrato particolare preoccupazione nei confronti delle pratiche di raccolta dei dati e di protezione della privacy degli utenti di TikTok. Il motivo principale è che TikTok è l’unica piattaforma davvero diffusa in Occidente che appartiene a un’azienda cinese. Dato che la Cina è vista dagli Stati Uniti (e in misura minore dall’Unione europea) come un paese ostile, autoritario e poco affidabile, c’è chi teme che TikTok possa essere utilizzata dal governo cinese per spiare gli utenti, promuovere i propri interessi politici e intromettersi negli affari interni di altri paesi.Per questo, sostengono molti analisti, i sospetti dei governi occidentali nei confronti di TikTok sono più di natura politica che tecnologica. A preoccupare i paesi occidentali è soprattutto il fatto che, benché TikTok sia un’azienda privata, il governo cinese ha numerosi precedenti di interferenze anche molto pesanti nelle attività delle società che reputa importanti e strategiche., il giornalista della  Joe Tidy ha analizzato le principali preoccupazioni, giungendo alla conclusione che al momento si tratta soltanto di rischi ipotetici che non si sono concretizzati. In primo luogo, l’articolo si domanda se TikTok raccolga un quantitativo «eccessivo» di dati. La risposta varia in base alla definizione di «eccessivo»: dei ricercatori australiani che lo scorso luglio ne hanno analizzato il codice hanno detto che raccoglie dettagli come la posizione, il dispositivo su cui viene utilizzato e quali altre app sono presenti sul dispositivo. Ma sia i ricercatori del gruppo canadese  che quelli del , che hanno avuto accesso agli stessi dati, hanno concluso che TikTok si comporta esattamente come gran parte dei suoi rivali nel settore dei social network.La  si è poi domandata se TikTok possa essere usato per spiare i propri utenti, come ipotizzato fin dal 2020 da Donald Trump, secondo cui l’app poteva aiutare il governo cinese a «rintracciare le posizioni di dipendenti e appaltatori federali americani, costruire dossier di informazioni personali per il ricatto e condurre spionaggio aziendale». TikTok ha sostenuto più volte di essere totalmente indipendente dal governo cinese, e l’amministratore delegato Zi Chew  al che il governo cinese non ha mai chiesto i dati degli utenti statunitensi ma che, «anche se lo facessero, riteniamo che non dovremmo darglieli perché se l’utente è statunitense i dati sono soggetti alla legge degli Stati Uniti».Inoltre, TikTok ha lavorato per mesi insieme al Comitato sugli investimenti esteri degli Stati Uniti a un piano da 1,5 miliardi di dollari, noto come , per mettere a punto alcuni sistemi di salvaguardia della privacy e rassicurare il governo statunitense della propria indipendenza dalla Cina. Il Project Texas era stato avviato dopo che l’amministrazione dell’ex presidente Donald Trump aveva provato a vietare TikTok nel 2020, . Il piano è stato recentemente messo in pausa perché l’amministrazione Biden ha smesso di partecipare alle trattative.I sospetti nei confronti di TikTok si inseriscono all’interno di una più ampia preoccupazione nei confronti di tutte le aziende, tecnologiche e non, che hanno base in Cina. «Le preoccupazioni, soprattutto negli Stati Uniti e ora in Europa, ruotano attorno al tema della legislazione cinese, la quale sottopone le aziende a determinati vincoli in termini di cooperazione con l’intelligence e protezione della sicurezza del partito-stato, e obbliga aziende e cittadini privati a condividere i dati raccolti qualora venisse chiesto loro di farlo. Si tratta di obblighi di natura sia politica che regolamentare che tutte le aziende cinesi devono rispettare, benché tale vulnerabilità all’ingerenza di Pechino ovviamente danneggi la loro reputazione a livello internazionale», dice Rebecca Arcesati, ricercatrice che si occupa delle politiche tecnologiche e digitali della Cina e il loro impatto sull’Europa per il think tank MERICS.«Questo crea delle frizioni non da poco tra i vincoli legislativi e politici di queste aziende in Cina e i requisiti che devono rispettare quando operano in altri mercati: non è solo il caso di TikTok, vale per tutte le aziende coinvolte nella raccolta e gestione di dati tramite la fornitura di tecnologie e servizi digitali», aggiunge Arcesati. «A questo si aggiunge il fatto che il Partito Comunista Cinese sta cercando di avere un maggiore controllo dei giganti tecnologici cinesi: per esempio nel 2019 una quota di ByteDance, circa l’1 per cento, è andata ad un’azienda di stato cinese: una quota molto piccola, ma che dà comunque accesso a un seggio nel consiglio di amministrazione dell’azienda e potere di veto su alcune decisioni».Secondo la per ora la possibilità che la Cina usi TikTok a fini di spionaggio resta «un rischio solo teorico».C’è poi una terza preoccupazione citata dalla: quella che il governo cinese possa manipolare l’algoritmo di TikTok per mostrare agli utenti occidentali specifici contenuti a fini di propaganda, facendo loro «il lavaggio del cervello». «All’inizio dell’ascesa di TikTok, ci sono stati casi di censura di alto profilo sull’app: a un utente negli Stati Uniti è stato sospeso l’account per aver discusso del trattamento riservato dal regime cinese ai musulmani nello Xinjiang; dopo una grossa reazione pubblica, TikTok si è scusato e ha ripristinato l’account», scrive il giornalista. «Da allora ci sono stati pochi casi di censura, se si escludono le controverse decisioni di moderazione che tutte le piattaforme devono affrontare».Anche i ricercatori del Citizen Lab dell’Università di Toronto e del Georgia Institute of Technology sono giunti alla conclusione che TikTok «non impone un’evidente censura dei post».Un portavoce di TikTok  al giornalista Casey Newton che «è deludente vedere che enti e istituzioni governative stanno vietando TikTok sui dispositivi dei dipendenti senza discussioni né prove». Il portavoce del governo cinese negli Stati Uniti Mao Ning ha invece accusato il governo americano di «aver allargato esageratamente il concetto di sicurezza nazionale e abusato del potere statale per reprimere aziende straniere». «Quanto insicuri possono essere gli Stati Uniti, massima superpotenza mondiale, per temere a tal punto l’app preferita dai giovani?»,  poi il portavoce. La Cina non permette però l’utilizzo a tutta la popolazione di praticamente tutte le piattaforme statunitensi, tra cui Facebook, Instagram, Whatsapp, Twitter, YouTube, Tumblr e Tinder, soprattutto per ragioni di censura e controllo dell’informazione.Queste misure si inseriscono in uno scontro di scala molto più ampia tra Stati Uniti e Cina, che si manifesta su vari fronti, dai dazi doganali alle recenti accuse di spionaggio dopo che gli Stati Uniti hanno  un pallone aerostatico cinese sopra i propri cieli.«Per ragioni legate alla sicurezza dei dati e alla moderazione dei contenuti, TikTok è diventata una vittima dello scontro Stati Uniti-Cina che non si esaurisce nell’ambito tecnologico», spiega la ricercatrice Ludovica Meacci, che si occupa di politiche tecnologiche cinesi e sicurezza internazionale alla Vrije Universiteit di Bruxelles. «Dalle dispute territoriali nell’Indo-Pacifico e nuove alleanze militari, alla disinformazione e guerra ibrida, passando per dazi commerciali e controlli sulle esportazioni e investimenti diretti, questa competizione tra le due potenze si articola su più piani e sta diventando il principio organizzativo dominante delle dinamiche internazionali».",
        "ranked": 15,
        "placed": "Abroad",
        "epoch": 1678109408.0565455,
        "language": "IT",
        "source": "ilPost"
    },
    {
        "title": "I guai legali del Toblerone e del groviera",
        "date_raw": "March 05, 2023",
        "date": "2023-03-05",
        "url": "https://www.ilpost.it/mondo/",
        "news_url": "https://www.ilpost.it/2023/03/05/toblerone-groviera-svizzera-questioni-legali/",
        "subtitle": " Il cioccolato svizzero dovrà rinunciare al disegno del Cervino, mentre i produttori del tipico formaggio hanno perso una causa sul suo nome\t",
        "content": "In questi giorni due famosissimi prodotti alimentari svizzeri sono finiti al centro di questioni legali riguardo al loro nome e alla salvaguardia della loro provenienza, ottenendo giudizi sfavorevoli per le aziende che li producono. Un tribunale statunitense ha deciso venerdì che il termine “groviera” potrà essere utilizzato da tutti i produttori di formaggi, e non solo da quelli della regione di provenienza originaria del formaggio, quella della città di Il cioccolato Toblerone, prodotto sin dal 1908 con la caratteristica forma triangolare che richiama proprio la sagoma del Cervino (Matterhorn in tedesco), dopo vari passaggi di proprietà è ora un marchio della multinazionale americana Mondelez International. Anche se l’attuale fabbrica di Berna non verrà chiusa, dal prossimo autunno verrà prodotto per lo più in Slovacchia, a Bratislava. In base a una legge svizzera approvata nel 2017 per difendere le produzioni nazionali, non potrà più definirsi “produit suisse” (prodotto in Svizzera) né utilizzare i simboli nazionali: fra questi è compreso il Cervino, che si trova al confine tra Svizzera e Italia. Dall’azienda hanno fatto sapere che il disegno sulla confezione verrà sostituito da una montagna stilizzata e da una firma del fondatore Theodor Tobler: il nome Toblerone era una fusione fra Tobler e la parola italiana “torrone”. Non si potrà più definire “prodotto in Svizzera” ma solo “nato in Svizzera”.Per ragioni di protezione del marchio del tutto simili, i consorzi produttori di “groviera” sono impegnati da oltre un anno in una causa legale per ottenere l’uso esclusivo del termine anche sul mercato americano, dove invece vengono venduti come groviera tipi di formaggi che con il groviera non hanno niente a che vedere. La Food and Drug Administration, l’agenzia che tra le altre cose si occupa degli alimenti messi sul mercato negli Stati Uniti, aveva stabilito che per rientrare nella definizione fosse necessario e sufficiente che il formaggio avesse piccoli buchi e che fosse invecchiato per almeno 90 giorni. I consorzi della groviera europei però avevano fatto causa, perdendo in primo grado nel luglio 2022: ora è arrivata anche la sentenza di appello. (AP Photo/Carrie Antlfinger)In Europa sono solo due le regioni che possono produrre formaggio groviera: una è appunto quella della città di , in Svizzera, e l’altra è quella della La sentenza della Corte di appello statunitense che ha giurisdizione su brevetti e marchi, con sede a Richmond, in Virginia, ha stabilito invece che le regole americane «non possono essere rigide» come quelle europee. Secondo la Corte, «un certo tipo di formaggio è stato definito e venduto come groviera per decenni negli Stati Uniti, indipendentemente dal luogo di produzione, tanto da rendere il termine generico». Gli avvocati dei produttori franco-svizzeri hanno annunciato che continueranno a cercare «vie legali per proteggere il marchio anche sul mercato statunitense».",
        "ranked": 14,
        "placed": "Abroad",
        "epoch": 1678109408.063878,
        "language": "IT",
        "source": "ilPost"
    },
    {
        "title": "I casi di avvelenamento di studentesse in Iran continuano ad aumentare",
        "date_raw": "March 05, 2023",
        "date": "2023-03-05",
        "url": "https://www.ilpost.it/mondo/",
        "news_url": "https://www.ilpost.it/2023/03/05/iran-scuole-femminili-avvelenamenti/",
        "subtitle": null,
        "content": "Il ministro dell’Interno iraniano Ahmad Vahidi ha detto che sono  le scuole femminili in cui sono stati riscontrati casi di possibile avvelenamento delle studentesse. Negli ultimi mesi circa 200 bambine e ragazze di quattro città dell’Iran avevano avuto problemi di salute dopo essere state a scuola, con sintomi come nausea, mal di testa, tosse, difficoltà respiratorie, palpitazioni e stati di sonnolenza acuta; in decine di casi erano stati necessari brevi ricoveri in ospedale. Adesso in base alle nuove ricostruzioni sembra che i casi di sospetto avvelenamento siano particolarmente diffusi: sono stati riscontrati in 21 delle 30 province di cui è composto il paese. Alcuni media scrivono che le scuole coinvolte sarebbero più di 60.Al momento non è chiaro chi potrebbe aver avvelenato le studentesse, ma già la settimana scorsa il viceministro della Salute Younes Panahi aveva confermato che si trattava di gesti «». Secondo alcuni media locali le ragazze sarebbero state avvelenate da movimenti di estremisti religiosi, probabilmente ispirati dalle politiche dei talebani afghani, che negli ultimi mesi hanno vietato l’accesso alle scuole a bambine e ragazze.Mercoledì, dopo che il caso delle studentesse avvelenate aveva ricevuto molte attenzioni sulla stampa estera, il presidente iraniano ultraconservatore Ebrahim Raisi ha annunciato l’apertura di un’indagine. Nel fine settimana il ministro dell’Interno Ahmad Vahidi ha detto che durante le investigazioni sono stati raccolti «campioni sospetti», ma non ha dato molti altri dettagli. Citato dall’agenzia di stampa di stato , Vahidi ha invitato la popolazione alla calma, accusando al tempo stesso i media di fare «terrorismo» e voler provocare il panico per la situazione.",
        "ranked": 12,
        "placed": "Abroad",
        "epoch": 1678109408.08319,
        "language": "IT",
        "source": "ilPost"
    },
    {
        "title": "La storia della più veloce iperinflazione della storia",
        "date_raw": "March 05, 2023",
        "date": "2023-03-05",
        "url": "https://www.ilpost.it/mondo/",
        "news_url": "https://www.ilpost.it/2023/03/05/iperinflazione-ungheria-dopoguerra/",
        "subtitle": " Negli anni Quaranta in Ungheria arrivò al 41.900.000.000.000.000 per cento\t",
        "content": "Quando si pensa a una storia lontana di fortissima inflazione – ossia di aumento generale del livello dei prezzi – viene sempre in mente quella della Germania dopo la Prima guerra mondiale. Effettivamente è l’episodio più famoso e quello più studiato, ma non è il caso più grave di inflazione nella storia, che è invece quello dell’Ungheria nel 1946, quando i prezzi aumentarono tantissimo e raddoppiavano in media ogni 15 ore, arrivando fino al valore teorico del 41.900.000.000.000.000 per cento su base annua.Nel Novecento questi episodi di altissima instabilità dei prezzi erano più frequenti: la politica monetaria non era indipendente e le banche centrali spesso si mettevano al servizio dei governi per finanziare le loro spese. Questa pratica si chiama “monetizzazione del debito” ed è stata progressivamente abbandonata dalle economie avanzate per tutte le distorsioni che comporta, tra cui proprio un’altissima probabilità di creare inflazione. Semplificando molto, stampare moneta è come “dopare” l’economia, che cresce perché il governo ha finanziato la spesa pubblica grazie a soldi stampati appositamente, e non grazie a un sistema che cresce e che paga in proporzione sempre più tasse. La valuta perde quindi progressivamente valore e ce ne vuole sempre di più per comprare le stesse cose. È esattamente quello che successe in Ungheria nel 1946.Anche prima di allora il paese era abituato a episodi di violenta inflazione. Divenuta paese indipendente dopo la fine della Prima guerra mondiale, l’Ungheria ne era uscita perdente e con le finanze devastate. Aveva iniziato quindi a stampare moneta per tentare di creare dal niente denaro per coprire i suoi buchi di bilancio. La sua valuta perse così tantissimo valore: prima della guerra servivano 5 corone per ottenere un dollaro statunitense, mentre nel 1924 ce ne volevano 70 mila. Fu così che fu creato il , una nuova moneta con singole banconote più di valore: nel 1926 un  valeva 12.500 corone.Durante la maggior parte della Seconda guerra mondiale all’Ungheria fu risparmiata gran parte della distruzione. Ma nel 1944 il suo territorio si trasformò in un campo di battaglia tra Unione Sovietica e Germania: metà della capacità industriale dell’Ungheria fu sostanzialmente distrutta, quasi la totalità delle aziende fu notevolmente danneggiata e le infrastrutture furono rase al suolo.In generale l’economia di guerra porta già di per sé prezzi più alti: le industrie sono ferme, perché distrutte o riconvertite alle necessità di guerra, non ci sono contadini a gestire i raccolti, non ci sono panettieri a sfornare il pane. Ci sono quindi generalmente meno beni in circolazione e i prezzi per questo aumentano.Dopo la Seconda guerra mondiale per avviare la ricostruzione e far ripartire l’economia il governo ungherese inondò di denaro il paese: finanziò opere pubbliche, diede sussidi indiscriminati, finanziò prestiti vantaggiosi a imprese e banche. Il tutto nuovamente stampando moneta in modo massiccio, alimentando di nuovo l’inflazione, nonostante i prezzi fossero già più alti del normale per la guerra.Dall’autunno del 1945 i prezzi aumentarono in modo velocissimo: quello che a settembre del 1945 costava qualche centinaio di  a luglio del 1946 ne costava miliardi di miliardi. Al suo apice l’inflazione raggiunse il 41.900.000.000.000.000 per cento, una cifra impronunciabile.Per dare una misura a questo numero, in economia si definisce iperinflazione – ossia una enorme inflazione – quando l’aumento dei prezzi su base annua supera il 50 per cento. Negli ultimi mesi e nel momento di massimo picco l’inflazione in Italia ha sfiorato il 12 per cento, ed è un dato di fatto che già così la vita di molte famiglie e imprese sia diventata più difficile. In Ungheria nel 1946 i prezzi medi raddoppiavano all’incirca ogni 15 ore. Le famiglie persero di fatto tutti i loro risparmi, che nel giro di poco non avevano più alcun valore. Anche i salari non riuscivano a stare al passo con l’aumento dei prezzi e la svalutazione del . Molte aziende iniziarono a pagare con quello che producevano: cibo, zucchero, metri di tessuto. Il mercato nero si sviluppò tantissimo.Le retribuzioni reali – ossia rapportate al costo della vita – diminuirono di oltre l’80 per cento e, benché le persone avessero un lavoro, l’iperinflazione le aveva rese povere.C’erano anche notevoli problemi logistici nella vita quotidiana: le singole banconote non valevano più niente e per comprare anche beni di prima necessità servivano tantissimi , che erano anche difficili da portare con sé e da contare. Molti esercenti iniziarono a pesare le banconote invece che a contarle. Il governo smise addirittura di riscuotere le tasse perché anche un singolo giorno di ritardo nel pagamento faceva di fatto perdere totalmente valore a quello che incassava.La soluzione più pratica per il governo non fu quella di smettere di stampare moneta ma di cambiare nome alla valuta. Il  fu sostituito con il (pari a un milione di ), che a sua volta fu poi sostituito con il  (pari a un miliardo di ) e così via, fino ad arrivare alla banconota da un miliardo di  (ossia un miliardo di miliardi di ), che però non fu mai ufficialmente messa in circolazione. Il cambio tra una banconota e un’altra fu anche piuttosto veloce, quindi non ci furono grandi lavori di restyling: le banconote mantennero i loro disegni e le loro figure e furono solo cambiati i colori. L’unica soluzione per l’Ungheria fu quella di cambiare proprio moneta: nell’agosto del 1946 introdusse il fiorino, riducendo di 29 zeri la valuta precedente, e il governo si impegnò a sostenerne il valore, abbandonando quindi la politica di fortissima espansione monetaria portata avanti fino ad allora.",
        "ranked": 11,
        "placed": "Abroad",
        "epoch": 1678109408.091557,
        "language": "IT",
        "source": "ilPost"
    },
    {
        "title": "È morta a 75 anni Judy Heumann, storica attivista per i diritti delle persone con disabilità",
        "date_raw": "March 05, 2023",
        "date": "2023-03-05",
        "url": "https://www.ilpost.it/mondo/",
        "news_url": "https://www.ilpost.it/2023/03/05/judy-heumann-morta-disabilita/",
        "subtitle": null,
        "content": " a 75 anni Judy Heumann, storica attivista statunitense per i diritti delle persone con disabilità. Nata nel 1947 a Philadelphia, Heumann si ammalò di poliomielite all’età di due anni e dovette cominciare a usare la sedia a rotelle per spostarsi. Avrebbe voluto insegnare, ma inizialmente non le fu permesso per via della sua disabilità: fece causa, la vinse e fu la prima persona su sedia a rotelle a diventare insegnante nello stato di New York. Nel 1977 fu una delle attiviste che guidarono le  con cui centinaia di persone disabili occuparono per giorni vari edifici federali in tutti gli Stati Uniti per ottenere l’integrazione e l’applicazione della legge che riconosceva e tutelava i loro diritti.Nei decenni successivi Heumann continuò a occuparsi di iniziative legate ai diritti delle persone con disabilità e fu considerata per il suo impegno «la madre del movimento per i diritti sulle disabilità». Lavorò nell’ufficio dedicato ai bisogni educativi speciali e ai servizi per la riabilitazione durante l’amministrazione del presidente Bill Clinton. Tra il 2010 e il 2017 fu consigliera del dipartimento di Stato dell’amministrazione di Barack Obama nell’ambito dei diritti per i disabili a livello internazionale. Heumann comparve anche nel documentario del 2020 candidato all’Oscar .",
        "ranked": 10,
        "placed": "Abroad",
        "epoch": 1678109408.0989037,
        "language": "IT",
        "source": "ilPost"
    },
    {
        "title": "In Israele continuano le proteste contro il governo di Netanyahu",
        "date_raw": "March 05, 2023",
        "date": "2023-03-05",
        "url": "https://www.ilpost.it/mondo/",
        "news_url": "https://www.ilpost.it/2023/03/05/israel-proteste-contro-governo-netanyahu/",
        "subtitle": " Ormai da settimane e soprattutto per la contestata riforma della giustizia proposta dal governo, ma non solo\t",
        "content": "Nel fine settimana in Israele decine di migliaia di persone hanno nuovamente protestato contro il nuovo governo di Benjamin Netanyahu, il più di destra della storia d’Israele: le proteste si sono svolte in diverse città, per la nona  di fila dall’elezione di Netanyahu a inizio gennaio. Le manifestazioni, tra le più estese organizzate negli ultimi anni, riguardano soprattutto la riforma del sistema giudiziario proposta dal nuovo governo Netanyahu, che toglie poteri di controllo alla Corte suprema per affidarli al governo.In Israele la Corte suprema ha un ruolo eccezionalmente importante nella vita politica del paese, che non ha una costituzione (pur avendo una serie di  che sanciscono i diritti individuali e le relazioni tra cittadini e stato) e ha relativamente pochi contrappesi al potere del governo in carica. Il manifestanti protestano proprio perché ritengono che la riforma proposta da Netanyahu sia un pericolo per la democrazia israeliana.Le proteste di questo fine settimana sono state complessivamente , anche se da Tel Aviv, dove si è svolta una delle più estese proteste finora, sono arrivate notizie e  di scontri anche violenti tra manifestanti e polizia. L’intensità delle proteste contro Netanyahu è aumentata proprio negli ultimi giorni, raggiungendo il culmine  scorso, quando la polizia ha sparato granate stordenti contro i manifestanti e ci sono stati violenti scontri.Domenica hanno protestato contro Netanyahu anche alcuni membri dell’aeronautica israeliana: 37 piloti  che non si sarebbero presentati a una giornata di addestramento prevista per il prossimo mercoledì per «dedicare il proprio tempo al dialogo e alla riflessione, per il bene della democrazia e dell’unità nazionale». È un gesto di protesta considerato  in Israele. Sempre nel fine settimana ci sono stati scontri tra polizia e manifestanti israeliani anche ad Hawara, città palestinese circa 6 chilometri a sud di Nablus che all’inizio della settimana  da decine di  israeliani. Venerdì un gruppo di manifestanti israeliani aveva organizzato una manifestazione di solidarietà nei confronti dei palestinesi: l’esercito israeliano ha risposto sparando granate stordenti e gas lacrimogeni. In alcuni casi, ha  , i manifestanti sono stati immobilizzati a terra con le ginocchia degli agenti premute sul collo e sulla schiena, oppure presi a calci.",
        "ranked": 7,
        "placed": "Abroad",
        "epoch": 1678109408.1065073,
        "language": "IT",
        "source": "ilPost"
    },
    {
        "title": "C’è stato un grosso incendio in un campo profughi rohingya in Bangladesh",
        "date_raw": "March 05, 2023",
        "date": "2023-03-05",
        "url": "https://www.ilpost.it/mondo/",
        "news_url": "https://www.ilpost.it/2023/03/05/bangladesh-incendio-campo-profughi-rohingya-2/",
        "subtitle": null,
        "content": "Domenica attorno alle 14:45 (le 9:45 in Italia) si è sviluppato un  nel campo profughi per persone di etnia rohingya di Balukhali, vicino alla città di Cox’s Bazar, nel sudest del Bangladesh. Al momento le cause dell’incendio non sono note e non sono stati segnalati feriti. Le fiamme però hanno distrutto circa 2mila abitazioni, e il commissario per i rifugiati nel Bangladesh, Mijanur Rahman, ha detto che si stima che ci siano circa 12mila persone sfollate. L’incendio  è stato spento nel giro di tre ore, ma secondo un portavoce della Croce Rossa Internazionale i danni sono «enormi»: oltre ad aver distrutto vari luoghi di preghiera e aree destinate all’insegnamento, l’incendio ha danneggiato gli impianti idrici del campo.I  sono un grande gruppo etnico di religione musulmana, le cui comunità si trovano per lo più in Bangladesh e in Myanmar, due paesi confinanti dell’Asia meridionale. La maggior parte dei profughi che vivono nel campo di Balukhali è scappata dal Myanmar a partire dal 2017, quando l’esercito birmano aveva compiuto una serie di , con stupri sistematici e uccisioni indiscriminate. Centinaia di migliaia di persone erano fuggite appunto nel vicino Bangladesh, dove vivono ancora oggi in campi profughi per lo più improvvisati, sovraffollati e con pessime condizioni sanitarie. È piuttosto frequente che in questi campi si verifichino incendi, anche di natura dolosa: nel marzo del 2021  e circa 50mila rimasero senza casa a causa di un enorme incendio, sempre nel campo di Balukhali.",
        "ranked": 8,
        "placed": "Abroad",
        "epoch": 1678109408.1129496,
        "language": "IT",
        "source": "ilPost"
    },
    {
        "title": "La morte di Stalin dopo giorni di agonia, settant’anni fa",
        "date_raw": "March 05, 2023",
        "date": "2023-03-05",
        "url": "https://www.ilpost.it/mondo/",
        "news_url": "https://www.ilpost.it/2023/03/05/morte-stalin-settanta-anni-fa/",
        "subtitle": " Il dittatore sovietico fu colpito da un ictus ma per due giorni non fu visitato: morì il 5 marzo del 1953, aprendo una guerra di successione\t",
        "content": "Settant’anni fa, alle 21:50 del 5 marzo 1953, Josip Stalin fu dichiarato morto: il dittatore sovietico era stato colpito più di cinque giorni prima da un ictus emorragico nell’emisfero cerebrale sinistro. Per quasi un’intera giornata rimase sul pavimento della sua stanza nella casa di campagna fuori Mosca, senza che nessuno osasse entrare per il timore di disturbarlo. Per un’altra mezza giornata restò sul divano della stessa stanza, senza che intervenissero medici: si pensava che fossero gli effetti di un eccesso di alcol. L’annuncio ufficiale della sua morte fu dato il giorno dopo, il 6 marzo.Anche a causa dei ritardi nelle cure, per anni si è speculato sulle cause della morte di Stalin, segretario generale del Partito comunista sovietico.Alcuni storici avevano teorizzato un avvelenamento: l’ipotesi, poi smentita da successivi studi, era stata alimentata anche da un racconto sui suoi ultimi istanti di vita riferito dalla figlia Svetlana, esule negli Stati Uniti dal 1967. Nella sua autobiografia, la donna scrisse che poche ore prima di morire Stalin aveva mostrato segni di recupero, si era alzato a sedere dal letto su cui era sdraiato e aveva indicato, guardandoli con odio, gli altri importanti rappresentanti del partito presenti al capezzale. In realtà il corpo di Stalin fu sottoposto a un’accurata autopsia da parte di nove medici prima dell’imbalsamazione e i referti, molto studiati in seguito, confermano gli effetti dell’ictus emorragico come causa della morte.Nel 1953 Stalin aveva 75 anni e governava da quasi 30 l’Unione Sovietica: era segretario del partito dal 1922 e dopo la morte di Lenin, avvenuta nel 1924, aveva accentrato progressivamente su di sé il potere. Negli ultimi anni le sue condizioni di salute erano peggiorate: era affetto da paranoia, diagnosticata da un medico che morì poche settimane dopo in circostanze mai chiarite, e passava sempre più tempo nella casa di campagna, una “dacia” a Kuntsevo, fuori Mosca, dove invitava spesso alcuni dei suoi alleati più stretti (per controllarli, secondo alcune interpretazioni).Josip Stalin in una foto del 1950 (AP Photo/File)Accadde anche il 28 febbraio del 1953: a Kuntsevo con Stalin c’erano fra gli altri Georgy Malenkov, suo vice e poi brevemente suo erede dopo la morte; il capo della “polizia segreta” (quella che in seguito sarebbe diventata il KGB) Lavrenti Beria; il ministro della Difesa Nikolai Bulganin; l’ex ministro degli Esteri Vyacheslav Molotov; il capo del Partito comunista a Mosca Nikita Kruscev. Come spesso succedeva in quelle occasioni, il gruppo si trattenne fino a tarda notte, intorno alle 4, per una serata di discussioni accompagnata da molto alcol. Il giorno seguente nessuno degli invitati ricevette una chiamata da Stalin, come era consuetudine: la sua camera rimase chiusa e il personale di servizio rispettò gli ordini di non disturbarlo. Solo in tarda serata una governante si decise a entrare, trovando Stalin sdraiato sul pavimento: respirava a fatica, mostrava segni di incontinenza e non rispondeva ai tentativi di svegliarlo.Secondo alcune ricostruzioni Stalin rimase incosciente e secondo altre no, ma non era in grado di esprimersi in modo comprensibile. Fu chiamato il capo dei servizi segreti Beria, che interpretò il suo stato come un effetto dell’ubriachezza e ordinò che venisse lasciato dormire. Solo nella tarda mattinata successiva furono avvertiti i medici: riscontrarono la paralisi di metà del corpo, una forte pressione sanguigna e in generale condizioni di salute preoccupanti.Per alcuni giorni Stalin fu lasciato a completo riposo: gli veniva data da mangiare della zuppa con un cucchiaio e gli furono applicate otto sanguisughe, probabilmente nell’intento di far scendere la pressione. Le condizioni però peggiorarono con il passare dei giorni, e il 4 marzo fu necessario somministrargli dell’ossigeno. Morì probabilmente nella mattina del 5 marzo, ma la registrazione ufficiale del decesso avvenne solo alle 21:50 e fu comunicata al paese il giorno dopo (il 2 marzo era stato segnalato pubblicamente l’ictus, postdatandolo di un giorno).Stalin non aveva indicato un erede designato, per cui di pari passo con l’organizzazione dei funerali cominciarono le dure lotte politiche all’interno della cerchia ristretta del Comitato Centrale per la sua successione. Beria provò a imporsi ma fu fatto arrestare e ucciso. Con un sottile lavoro di alleanze e di progressiva eliminazione dei rivali, Kruscev sarebbe diventato il nuovo leader dell’Unione Sovietica a partire dal 1956. Qualche anno dopo sempre Kruscev procedette all’opera di cosiddetta destalinizzazione del paese, rinnegando ufficialmente molte delle scelte politiche e ideologiche del predecessore, di cui fu ridimensionata la figura e furono sottolineati gli eccessi.La bara di Stalin portata dal figlio e da importanti rappresentanti del Partito. (AP Photo)Prima però, c’erano state le grandi celebrazioni per il funerale di Stalin: il suo corpo fu esposto nella Sala delle Colonne del Cremlino a Mosca e un’enorme folla partecipò al corteo funebre. In quell’occasione ci furono molti morti, schiacciati dalla folla. Le stime ufficiali di qualche anno dopo parlarono di oltre un centinaio di morti, ma secondo altri storici furono un numero molto superiore. ",
        "ranked": 9,
        "placed": "Abroad",
        "epoch": 1678109408.1388881,
        "language": "IT",
        "source": "ilPost"
    },
    {
        "title": "Cinque persone sono state uccise in una sparatoria nel Nagorno Karabakh, il territorio per il cui controllo Armenia e Azerbaijan sono in conflitto da decenni",
        "date_raw": "March 05, 2023",
        "date": "2023-03-05",
        "url": "https://www.ilpost.it/mondo/",
        "news_url": "https://www.ilpost.it/2023/03/05/nagorno-karabakh-sparatoria-cinque-persone-uccise/",
        "subtitle": null,
        "content": "Nel Nagorno Karabakh, territorio interno all’Azerbaijan dove la maggioranza della popolazione è armena, cinque persone sono state uccise durante una sparatoria tra membri dell’esercito dell’Azerbaijan e agenti della polizia armena. Delle cinque persone uccise, tre sono poliziotti armeni e due sono membri dell’esercito dell’Azerbaijan: la sparatoria è avvenuta domenica dopo il fermo di un veicolo della polizia armena da parte dell’esercito dell’Azerbaijan, su una strada che secondo quest’ultimo la polizia armena non era autorizzata a percorrere.La strada in questione si trova sul corridoio di Lachin, che collega il Nagorno Karabakh all’Armenia, e che da dicembre è bloccata da un gruppo di attivisti dell’Azerbaijian che sostengono di protestare contro quello che definiscono uno sfruttamento minerario illegale. Secondo il ministero della Difesa dell’Azerbaijan, il veicolo della polizia armena stava trasportando armi verso alcune aree periferiche del territorio: il ministero degli Esteri armeno ha definito queste accuse «assurdità» e detto che sul veicolo c’erano solo armi d’ordinanza e alcuni documenti.Per il controllo del Nagorno Karabakh Armenia e Azerbaijan sono in conflitto da decenni, con due guerre in cui sono state uccise migliaia di persone. L’ultimo cessate il fuoco  lo scorso settembre, ma gli episodi di violenza sono frequenti e costanti. La sparatoria di domenica è  uno degli episodi più gravi degli ultimi mesi.: in what is the most serious escalation in months Azerbaijani soldiers opened fire on a Armenian police vehicle near the village of Gaybali.Three police officers are confirmed to have been killed in the attack. — Thomas van Linge (@ThomasVLinge)  ",
        "ranked": 6,
        "placed": "Abroad",
        "epoch": 1678109408.177579,
        "language": "IT",
        "source": "ilPost"
    }
]
