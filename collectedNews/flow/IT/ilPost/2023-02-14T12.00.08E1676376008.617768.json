[
    {
        "title": "Il deragliamento di un treno in Ohio continua a preoccupare i residenti",
        "date_raw": "February 14, 2023",
        "date": "2023-02-14",
        "url": "https://www.ilpost.it/mondo/",
        "news_url": "https://www.ilpost.it/2023/02/14/ohio-deragliamento-sostanze-chimiche/",
        "subtitle": " Le autorità sanitarie non stanno rassicurando abbastanza sui rischi di contaminazioni pericolose per le sostanze chimiche contenute nei vagoni ",
        "content": "Alcuni giorni dopo che un treno che trasportava materiali pericolosi era deragliato nel nord-est dell’Ohio e aveva preso fuoco alimentando i timori di una “potenziale esplosione”, le autorità hanno garantito ai residenti evacuati che avrebbero potuto fare rientro in sicurezza nelle proprie case. Ma a più di una settimana dall’incidente, Maura Todd non ne è del tutto convinta.A suggerirle il contrario sono il mal di testa e la nausea che hanno colpito la sua famiglia lo scorso weekend, e l’odore acre simile a un misto di acetone per unghie e gomma bruciata. Todd racconta che sabato stava già pianificando di fare i bagagli e andarsene da East Palestine, in Ohio, e di trasferirsi in Kentucky insieme alla sua famiglia e ai suoi tre Schnauzer nani, almeno per un po’ di tempo. «Non mi sono persa una conferenza stampa, e in nessuna occasione ho sentito qualcosa che mi facesse pensare a una decisione basata su dei dati reali», ha raccontato Todd, che ha 44 anni, al . «L’impressione è che non ci vengano date abbastanza informazioni».Dopo l’incidente, i responsabili locali e federali hanno ripetuto più volte ai residenti che l’aria era tornata ad essere respirabile, e che le acque non risultavano contaminate. Eppure, dopo oltre una settimana dal deragliamento del treno della società Norfolk Southern – la cui esplosione ha provocato fiamme altissime e una nuvola di fumo che si è diffusa su gran parte della cittadina, spingendo le autorità ad effettuare una combustione controllata delle sostanze tossiche rimaste – gli abitanti hanno raccontato al  di non aver ancora potuto leggere un elenco completo delle sostanze presenti sul treno al momento dell’incidente.Senza sufficienti informazioni, abitanti ed esperti hanno raccontato di nutrire dubbi su quanto possa essere realmente sicuro fare ritorno alle proprie abitazioni, dopo solo una settimana dal rilascio di contaminanti nell’aria e nei vicini corsi d’acqua. Un funzionario di stato ha confermato che c’è stata una moria di pesci in alcuni canali, e a chi faceva ritorno in un paese della Pennsylvania nelle vicinanze è stato suggerito di aprire le finestre, ventilare le stanze e pulire tutte le superfici con candeggina.«La questione più impellente è capire se ci siano sostanze – e nel caso, quali sostanze –che si stanno disperdendo dal luogo dell’incidente in questo momento», spiega Peter DeCarlo, professore di salute ambientale presso la Johns Hopkins University. «Se sono ancora presenti emissioni di scorie chimiche, vuol dire che il pericolo per la popolazione sussiste».Erano le nove di sera del 3 febbraio, quando 50 dei 141 vagoni del treno di Norfolk Southern  generando un incendio che ha coinvolto sostanze pericolose e ha tenuto i vigili del fuoco a distanza per giorni interi. Il Comitato di Sicurezza del Trasporto Nazionale (National Transportation Safety Board – NTSB) sostiene che la causa del deragliamento sia da attribuirsi, con molta probabilità, a un problema meccanico sugli assi di uno dei vagoni.Il livello di allarme si è alzato ulteriormente due giorni dopo l’incidente, quando le autorità hanno segnalato il rischio di una «grossa esplosione» a causa delle mutate condizioni di uno dei vagoni. Il lunedì successivo è stata effettuata una “combustione controllata” di cloruro di vinile per evitare uno scoppio, e da mercoledì scorso gli abitanti sono potuti rientrare nelle proprie abitazioni.Eric Whitining, un abitante della zona, ha raccontato che in certe notti l’odore nell’aria sembra quello di «una piscina con troppo cloro», così forte da far bruciare gli occhi. Whitining ha fatto ritorno in casa il giorno stesso in cui è stato rimosso l’ordine di evacuazione. Non ha la possibilità di trasferire altrove la sua famiglia, composta di cinque persone, per cui ammette di non aver scelta e di doversi limitare a seguire le indicazioni ricevute. «Il nostro è un paese piccolo, dobbiamo fidarci di loro, anche perché quali alternative abbiamo?», prosegue Whitining. «Dobbiamo solo sperare che non ci stiano mentendo».Una delle quattro azioni legali già intentate da alcuni cittadini di Ohio e Pennsylvania nei confronti di Norfolk Southern parla di oltre mille persone direttamente colpite: abitanti, commercianti e chiunque sia stato esposto alle sostanze pericolose. L’istanza, depositata mercoledì scorso da Ray e Judith Hill, entrambi residenti di East Palestine, sostiene che il deragliamento sia da attribuirsi a un atto di negligenza da parte di Norfolk Southern. La causa legale – che ha come obiettivo il pagamento dei danni economici, l’accesso a controlli medici prolungati nel tempo, e altro – afferma che gli abitanti esposti ai fumi e alle sostanze tossiche abbiano dovuto sostenere, oltre ai costi di evacuazione, gli effetti di «intenso stress emotivo» e ansia.Michael L. Pucci, portavoce di Norfolk Southern, ha fatto sapere che l’azienda non è al momento in grado di rilasciare dichiarazioni sul contenzioso. Norfolk Southern ha allestito un “centro di assistenza alle famiglie” tramite cui sta rimborsando le spese dei residenti che hanno lasciato le proprie abitazioni. Pucci non ha però voluto chiarire quante persone siano state aiutate, e quanto a lungo proseguirà questo intervento.L’Environmental Protection Agency (EPA) ha dichiarato che le principali sostanze chimiche andate disperse comprendono: cloruro di vinile, fosgene e cloruro di idrogeno (sottoprodotti del cloruro di vinile), acrilato di butile, e altre. Né l’EPA né la NTSB hanno tuttavia pubblicato una lista completa delle sostanze che il treno stava trasportando.Alla domanda riguardante un’eventuale pubblicazione della lista da parte di Norfolk Southern, Pucci ha indirizzato il  alla NTSB, l’ente che presiede le indagini sul deragliamento. Un portavoce della NTSB ha riferito che la lista verrà inclusa nella relazione finale dell’agenzia in merito al deragliamento (pubblicazione che solitamente avviene a mesi di distanza dai fatti). Rachel Bassler dell’EPA spiega che l’agenzia ha comunicato al pubblico l’elenco delle sostanze chimiche che «hanno costituito il pericolo maggiore per la comunità».Alcuni esperti ritengono che il monitoraggio dell’aria a opera dell’EPA si sarebbe dovuto effettuare con modalità e strumenti più accurati, e che non è chiaro se l’agenzia avesse raccolto informazioni sufficienti da poter garantire agli abitanti che l’aria era tornata ad essere respirabile. «In queste situazioni l’EPA effettua i controlli con gli strumenti che ha a disposizione in quel momento, il che non significa che si tratti sempre dei metodi più efficaci», aggiunge il professor DeCarlo. «I monitor portatili che sono stati utilizzati sono certamente facili da usare, ma non offrono un grado di sensibilità o di specificità chimica che possano consentire una corretta valutazione del rischio».Judith Enck, ex amministratrice regionale dell’EPA, si è detta d’accordo e ha definito «immorale» il fatto che l’EPA non abbia pubblicato l’elenco completo delle sostanze chimiche contenute all’interno dei vagoni. Ha aggiunto che l’agenzia dovrebbe aprire un sito web su cui vengano presentati i risultati dei test, «in una modalità che sia comprensibile al pubblico». «Si dovrebbe quantomeno poter sapere cosa c’era dentro ad ogni vagone. È uno di quei momenti in cui la massima trasparenza è d’obbligo».Bassler ha spiegato per conto dell’EPA che, prima di autorizzare il rientro nelle abitazioni, l’agenzia ha sottoposto i dati ottenuti sulla qualità dell’aria all’esamedelle autorità sanitarie. Una volta estinti gli incendi, i controlli non hanno mostrato alcun livello preoccupante di sostanze contaminanti nell’aria.Circa 450 residenti hanno richiesto un controllo di qualità dell’aria nelle proprie case, dopo che Norfolk Southern ha offerto questo servizio in collaborazione con l’EPA. I controlli effettuati finora non hanno rilevato la presenza di cloruro di vinile o cloruro di idrogeno in nessuna delle 105 abitazioni esaminate, ha riferito Bassler nella serata di venerdì.Il cloruro di vinile è una sostanza cancerogena ma, in base a fonti del governo federale, effetti nocivi di maggior rilievo sono stati riscontrati solo dopo esposizioni di lunga durata e di forte intensità. In un volantino informativo distribuito ai residenti, Norfolk Southern afferma che «il contatto di breve durata e di bassa intensità causato dal deragliamento non costituisce un rischio di salute di lungo termine per la popolazione residente». Resta il dubbio se la quantità di inquinanti rilasciati possa portare a effetti nocivi nel lungo periodo.Nate Velez, residente di 31 anni che abita e lavora nelle immediate vicinanze della ferrovia, dice di non avere piani di rientro per sé e per la propria famiglia. La casa ha ancora un forte odore di sostanze chimiche e la moglie, di professione infermiera, «non ha intenzione di correre nessun rischio» con la quantità di materiale tossico che è andato disperso. «Le scorie chimiche causate dagli incendi non si dileguano da un giorno all’altro», ha aggiunto Velez. «Non credo ci sia modo di sapere adesso quale sarà il vero impatto nel lungo periodo, ed è semplicemente un rischio che non vale la pena correre».Maura Todd e la sua famiglia hanno viaggiato in auto da East Palestine a Lexington, in Kentucky, il 5 di febbraio, per farsi ospitare da dei parenti in attesa che le autorità ritenessero sicuro consentire il rientro agli abitanti. Quando l’annuncio è arrivato, Todd ha però pensato di andare in perlustrazione, prima di decidere se fare ritorno con il resto della famiglia.E così, domenica – dopo aver viaggiato dal Kentucky e aver trascorso la notte in un hotel di Salem, in Ohio – Todd e suo marito hanno raggiunto la casa di East Palestine per fare una propria valutazione, muniti di mascherina. Il figlio e i tre cani sono rimasti a Lexington, ha raccontato Todd al :: «Dobbiamo affidarci ai nostri sensi, dato che nessuno ci dice granché».",
        "ranked": 0,
        "placed": "Abroad",
        "epoch": 1676372407.401154,
        "language": "IT",
        "source": "ilPost"
    },
    {
        "title": "Migliaia di donne russe incinte vanno in Argentina per partorire",
        "date_raw": "February 12, 2023",
        "date": "2023-02-12",
        "url": "https://www.ilpost.it/mondo/",
        "news_url": "https://www.ilpost.it/2023/02/12/argentina-donne-russe-incinte-cittadinanza/",
        "subtitle": " I bambini che ci nascono ne acquisiscono automaticamente la cittadinanza che poi è più facile da ottenere anche per i genitori\t",
        "content": "Nell’ultimo anno  sono andate in Argentina e ce n’erano 33, tutte alle ultime settimane di gravidanza, su un unico aereo atterrato giovedì all’aeroporto internazionale di Buenos Aires.I bambini che nascono in Argentina ne acquisiscono automaticamente la cittadinanza, che poi diventa abbastanza facile da ottenere anche per i genitori nel giro di un paio d’anni. Inoltre chi ha il passaporto russo può entrare nel paese senza visto. Molte famiglie russe quindi cercano di ottenere il passaporto argentino per i propri figli, per compensare la diminuzione della  dovuta alle reazioni internazionali all’invasione russa dell’Ucraina e avere maggiori libertà di spostamento, dato che attualmente il passaporto argentino permette di viaggiare per brevi periodi senza visto in 171 paesi, compresi quelli dell’Unione Europea.È un’abitudine diffusa al punto che esistono agenzie che si sono specializzate nell’organizzare viaggi in Argentina per donne incinte, e che oltre a prenotare voli e trasferimenti dagli aeroporti si occupano anche di lezioni di spagnolo e forniscono servizi di traduzione per le pratiche burocratiche. Propongono “pacchetti” più o meno costosi, a partire da qualche migliaio di euro.Per questo viene usata l’espressione “”, “turismo per maternità”: era un fenomeno diffuso in Russia anche prima della guerra in Ucraina, ma fino al 2022 la meta principale erano gli Stati Uniti, un altro paese in cui si acquisisce la cittadinanza nascendo nel territorio nazionale e dove però ora per i cittadini russi è molto più difficile arrivare.La Dirección Nacional de Migraciones (DNM), l’agenzia governativa argentina che si occupa di immigrazione, parla anche di “” perché all’arrivo in Argentina le donne incinte dichiarano di stare viaggiando appunto per motivi turistici.Venerdì la direttrice della DNM Florencia Carignano  l’avvio di un’indagine sull’attività delle agenzie specializzate in questo tipo di viaggi, definito un «business redditizio». Per Carignano è problematico che molte delle donne o famiglie che vanno in Argentina per un parto poi non si fermino nel paese: delle 10.500 persone di cittadinanza russa che nell’ultimo anno sono state in Argentina se ne sono fermate 3.500.Di famiglie intenzionate a rimanere comunque ce ne sono: a gennaio il   e aveva ipotizzato che anche uomini russi che non vogliono combattere contro l’Ucraina fossero interessati a spostarsi in Argentina.Tre delle 33 donne russe incinte arrivate a Buenos Aires giovedì erano state temporaneamente fermate per «problemi con i documenti», come era già successo ad altre tre donne arrivate il giorno precedente. Davanti alle domande delle autorità aeroportuali, tutte hanno ammesso di non essere andate in Argentina per una visita turistica. L’avvocato che le sta rappresentando, Christian Rubilar, aveva detto che non potevano essere trattenute perché non esiste un reato di “falso turismo” e perché non hanno commesso nessun crimine, né violato le leggi sull’immigrazione. ",
        "ranked": 19,
        "placed": "Abroad",
        "epoch": 1676372407.4507143,
        "language": "IT",
        "source": "ilPost"
    },
    {
        "title": "In Turchia ci sono arresti e scontri per il terremoto",
        "date_raw": "February 12, 2023",
        "date": "2023-02-12",
        "url": "https://www.ilpost.it/mondo/",
        "news_url": "https://www.ilpost.it/2023/02/12/turchia-terremoto-arresti-scontri-isar-thw/",
        "subtitle": " Alcune organizzazioni straniere hanno interrotto i soccorsi a causa di violenze tra la popolazione e sono iniziate le accuse di sciacallaggio\t",
        "content": "Sabato due organizzazioni tedesche che si occupano di soccorso in situazioni di emergenza e che stavano lavorando nella regione di Hatay, una delle zone del sud-est della Turchia colpite dal grave terremoto di lunedì, hanno interrotto le proprie attività per problemi di sicurezza: hanno spiegato che ci sono stati scontri violenti tra diversi gruppi di persone, durante i quali sono anche stati sparati colpi d’arma da fuoco, e ora stanno aspettando che la Protezione civile turca dia loro il via libera per riprendere le ricerche tra le macerie in sicurezza.«Il cibo sta finendo, l’acqua sta finendo e le persone sono in giro a cercarli»,  all’agenzia di stampa  Steven Bayer, direttore delle operazioni di German International Search and Rescue (ISAR), per spiegare le ragioni delle tensioni tra la popolazione: «E poi la speranza sta pian piano svanendo, e si sta anche trasformando in rabbia». Attualmente sia la squadra dell’ISAR che quella della Bundesanstalt Technisches Hilfswerk (THW), la Protezione civile tedesca, si trovano nel proprio campo di lavoro in attesa di riprendere le operazioni, ma sempre disponibili a dare assistenza medica. Anche l’Austrian Forces Disaster Relief Unit (AFDRU), l’unità per i soccorsi di emergenza dell’esercito austriaco che sta lavorano ad Antiochia, aveva interrotto le proprie operazioni per ragioni di sicurezza ma poi le ha riprese.Le autorità turche non hanno riferito di scontri nella regione di Hatay, ma sempre sabato il presidente Recep Tayyip Erdogan ha detto che ci sono stati casi di sciacallaggio negli edifici delle zone colpite dal terremoto, promettendo punizioni per i responsabili. I media statali turchi hanno riferito l’arresto di 48 persone con l’accusa di sciacallaggio; agli arrestati sarebbero state confiscate armi da fuoco, contanti, gioielli e carte di credito. Sono anche state arrestate 12 persone accusate di avere responsabilità nei crolli di vari palazzi nelle regioni di Gaziantep e Sanliurfa. Nella sera di sabato il vicepresidente turco Fuat Oktay ha detto che sono stati emessi in totale 113 mandati d’arresto per accuse legate alla costruzione degli edifici distrutti dal terremoto – almeno seimila.Molti degli edifici crollati a causa del terremoto erano stati costruiti nei decenni passati, e quindi non rispettavano le norme antisismiche, ma ne sono crollati , quando le regole edilizie turche prevedevano standard rigorosi. Per questo il governo turco è già stato criticato per le conseguenze del terremoto.Secondo l’ultimo conteggio diffuso dalle autorità turche, le persone morte a causa del terremoto in Turchia . Dalla Siria non arrivano aggiornamenti sul numero dei morti da venerdì: stando agli ultimi dati diffusi sono almeno 3.500, dunque in totale le persone morte per il terremoto nei due paesi sono più di 33mila. Nella mattina di domenica in Turchia sono state trovate persone ancora in vita sotto le macerie – un uomo di 35 anni ha passato 149 ore sepolto sotto un edificio di Hatay – ma i ritrovamenti di superstiti sono sempre più rari.Martin Griffiths, capo dell’ufficio per gli aiuti umanitari e per le emergenze delle Nazioni Unite,  che il numero dei morti per il terremoto potrebbe anche raddoppiare nei prossimi giorni: «Non abbiamo neanche iniziato a contare il numero di persone morte».",
        "ranked": 20,
        "placed": "Abroad",
        "epoch": 1676372407.4605598,
        "language": "IT",
        "source": "ilPost"
    },
    {
        "title": "Sono più di 28mila le persone morte a causa del terremoto in Turchia e Siria",
        "date_raw": "February 11, 2023",
        "date": "2023-02-11",
        "url": "https://www.ilpost.it/mondo/",
        "news_url": "https://www.ilpost.it/2023/02/11/morti-terremoto-turchia-siria-sesto-giorno/",
        "subtitle": " ",
        "content": "Sabato sera il vicepresidente turco Fuat Oktay ha detto che  le persone morte a causa del terremoto di lunedì in Turchia, secondo il conteggio più aggiornato dei corpi ritrovati sotto le macerie. Gli aggiornamenti sul numero delle vittime arrivano più lentamente dalla Siria, l’altro paese colpito dal terremoto, dove però per il momento si sa che sono morte almeno 3.500 persone. In totale dunque i morti sono più di 28mila, ma è sicuro che in realtà siano di più anche perché dalla Siria non arrivano informazioni aggiornate da venerdì.Nonostante siano ormai passati più di cinque giorni dal terremoto, anche oggi i soccorritori hanno trovato delle persone ancora vive sotto le macerie. A Nurdagi, nella regione di Gaziantep, è stata recuperata una famiglia di cinque persone, dopo che erano passate 129 ore dal terremoto. Normalmente le operazioni di soccorso di maggior successo sono quelle svolte nelle prime 72 ore, cioè i primi tre giorni.",
        "ranked": 22,
        "placed": "Abroad",
        "epoch": 1676372407.4810286,
        "language": "IT",
        "source": "ilPost"
    },
    {
        "title": "Nikos Christodoulides ha vinto le elezioni presidenziali a Cipro",
        "date_raw": "February 12, 2023",
        "date": "2023-02-12",
        "url": "https://www.ilpost.it/mondo/",
        "news_url": "https://www.ilpost.it/2023/02/12/elezioni-presidenziali-cipro-christodoulides-vittoria/",
        "subtitle": " ",
        "content": "Nikos Christodoulides, ex ministro degli Esteri di Cipro, ha vinto le elezioni presidenziali, sconfiggendo al ballottaggio di domenica il candidato di sinistra Andreas Mavroyiannis. Christodoulides, 49 anni, si è presentato da indipendente, ma sostenuto da diversi partiti dell’area di centro e centrodestra: era dato come favorito nei sondaggi e ha ottenuto il  dei voti, contro il 48,1 per cento ottenuto da Mavroyiannis, che ha 66 anni. Il  delle elezioni si era tenuto domenica scorsa, ma nessuno dei 14 candidati aveva ottenuto la maggioranza assoluta dei voti. L’affluenza finale è stata del  per cento.Le votazioni si sono tenute nella parte “greca” dell’isola, la Repubblica di Cipro, paese membro dell’Unione Europea. Cipro è infatti divisa da quasi cinquant’anni tra uno stato greco-cipriota a sud e uno turco-cipriota a nord. Quello a nord si chiama Repubblica Turca di Cipro del Nord ed è riconosciuto solo dalla Turchia. Una delle questioni principali di cui dovrà occuparsi Christodoulides sarà proprio la gestione dei rapporti con la parte turca dell’isola e l’eventuale ripresa dei colloqui di pace, che finora non hanno portato a nulla. Rispetto a Mavroyiannis, diplomatico di lunga carriera e negoziatore in precedenti colloqui tra le due parti, Christodoulides ha posizioni  nei confronti della parte turca. ",
        "ranked": 16,
        "placed": "Abroad",
        "epoch": 1676372407.4911933,
        "language": "IT",
        "source": "ilPost"
    },
    {
        "title": "La Chiesa cattolica non se la passa bene in Nicaragua",
        "date_raw": "February 12, 2023",
        "date": "2023-02-12",
        "url": "https://www.ilpost.it/mondo/",
        "news_url": "https://www.ilpost.it/2023/02/12/nicaragua-chiesa-cattolica/",
        "subtitle": " La condanna a 26 anni di carcere di un vescovo è l'episodio più grave della repressione portata avanti dal regime di Daniel Ortega\t",
        "content": "Venerdì in Nicaragua un vescovo cattolico  a 26 anni e quattro mesi di carcere per una serie di accuse, tra cui quelle di alto tradimento e di diffusione di notizie false. Il vescovo si chiama Rolando Álvarez e si trova in carcere dallo scorso agosto: era stato arrestato insieme ad altri quattro preti, due seminaristi e un cameraman durante una protesta organizzata nella sede della sua diocesi a Matagalpa, nel centro del paese, per opporsi alla chiusura di una serie di media cattolici. La sua storia è finora la ripercussione più grave del pessimo rapporto tra la Chiesa cattolica e il regime del presidente Daniel Ortega nel piccolo paese centramericano.Ortega ha 77 anni ed è lo storico leader del Fronte di Liberazione Sandinista, l’organizzazione socialista protagonista dell’ultima rivoluzione armata dell’America Latina che nel 1979 mise fine alla dittatura di Anastasio Somoza. Venne eletto presidente del Nicaragua nel 1985, governandolo fino al 1990. Dopo aver perso le elezioni di quell’anno e le due successive, fu rieletto nel 2006 ed è presidente dal gennaio del 2007, in modo sempre più autoritario.Prima di tornare al potere aveva cercato di avvicinarsi alla Chiesa cattolica anche politicamente: nel 2005 aveva sposato con rito religioso la sua compagna, l’attuale vicepresidente Rosario Murillo, e l’anno successivo aveva sostenuto una legge che vietava l’aborto in Nicaragua in tutte le circostanze, ben vista dalla Chiesa. Dopo essere tornato presidente però ha invertito questa tendenza, inimicandosi non solo la Chiesa ma anche buona parte della popolazione.La situazione si è aggravata in modo particolare dal 2018, , durante le quali furono uccise circa 300 persone. In quel periodo i parroci aprirono le porte delle chiese ai manifestanti inseguiti dalla polizia e la Conferenza episcopale nicaraguense, l’organo che riunisce i vescovi del paese, si propose come mediatrice tra manifestanti e regime. Successivamente però abbandonò questo tentativo, accusando di cattiva fede il governo, che da parte sua represse duramente le proteste imprigionando tantissimi dissidenti e chiudendo più di tremila ong e più di 50 testate giornalistiche.Una manifestazione antigovernativa in sostegno dei vescovi del Nicaragua a Managua, il 28 luglio 2018 (AP Photo/Alfredo Zuniga, File, LaPresse)Da allora Ortega accusa la Chiesa di attentare al suo potere e nel tempo ha espulso dal Nicaragua ordini religiosi e missionari e ha chiuso radio e televisioni cattoliche. Sia Ortega che Murillo hanno più volte accusato i vescovi di essere «terroristi», e la polizia sorveglia le processioni religiose e organizza ronde fuori dalle chiese. Lo scorso marzo l’ambasciatore del Vaticano Waldemar Sommertag è stato espulso dal paese e a settembre Ortega ha definito la Chiesa una «dittatura perfetta» dato che il papa non viene eletto dai fedeli.Nonostante la repressione il clero ha comunque cercato di sostenere le famiglie dei prigionieri politici e criticare la repressione del regime.Álvarez, che ha 56 anni, avrebbe dovuto essere tra gli oltre 200 prigionieri politici che giovedì  grazie a un accordo con le autorità americane. Il vescovo ha però rifiutato di andare in esilio: in passato, prima del suo arresto, si era già rifiutato di lasciare il paese per sfuggire a eventuali incarcerazioni. Gli altri uomini che erano stati arrestati insieme a lui invece sono tutti stati liberati e imbarcati sul volo per Washington.Da programma il processo ad Álvarez si sarebbe dovuto tenere alla fine di marzo, ma dopo il suo rifiuto di partire per gli Stati Uniti è stato anticipato, non è chiaro il perché. Oltre alla condanna al carcere Álvarez è stato anche privato della cittadinanza nicaraguense. Silvio José Báez, un altro vescovo nicaraguense che attualmente vive a Miami, negli Stati Uniti, ha commentato il processo scrivendo su Twitter che «l’odio della dittatura» contro Álvarez è «irrazionale e fuori controllo».Irracional y desenfrenado el odio de la dictadura de Nicaragua contra Mons. Rolando Alvarez. Se ensañan vengativos contra él. No han resistido su altura moral y su coherencia profética. Rolando será libre, Dios no lo abandonará. Ellos se hunden cada día en su miedo y su maldad. — Silvio José Báez (@silviojbaez) Domenica papa Francesco, che negli ultimi anni è stato abbastanza reticente sulla situazione in Nicaragua,  ai fedeli cattolici di pregare per Álvarez.",
        "ranked": 17,
        "placed": "Abroad",
        "epoch": 1676372407.5100174,
        "language": "IT",
        "source": "ilPost"
    },
    {
        "title": "Il sindaco bianco che si sta facendo notare in Sudafrica ",
        "date_raw": "February 11, 2023",
        "date": "2023-02-11",
        "url": "https://www.ilpost.it/mondo/",
        "news_url": "https://www.ilpost.it/2023/02/11/christopher-pappas-sindaco-bianco-sudafrica/",
        "subtitle": " È stato eletto in un'area a gran maggioranza nera: si chiama Christopher Pappas, è omosessuale e parla la lingua zulu\t",
        "content": "Christopher Pappas, uomo bianco di 31 anni, è stato eletto sindaco di uMngeni a settembre del 2021. uMngeni è una città di circa 90mila abitanti della provincia di KwaZulu-Natal, in Sudafrica: è un’area abitata soprattutto da persone nere, che fino all’elezione di Pappas era rimasta saldamente sotto il controllo dell’African National Congress (ANC), il partito di Nelson Mandela,L’elezione di Pappas, e ancora di più il successo che sta avendo, sono sorprendenti proprio per questo: Pappas, un bianco, fa parte dello storico partito di opposizione all’ANC, cioè Alleanza Democratica (DA), ed è il primo politico di questo partito ad aver ottenuto la maggioranza assoluta in un comune della provincia di KwaZulu-Natal. Non solo: Pappas è anche la  a venire eletta sindaco in Sudafrica ed è nettamente più giovane della media dei politici sudafricani.Pappas parla inoltre la lingua zulu, quella parlata dall’omonimo gruppo etnico. È il più esteso tra quelli che vivono in Sudafrica e la lingua zulu è in percentuale la più parlata, ma è molto raro trovare politici bianchi che parlino lingue diverse dall’inglese e dall’afrikaans, che è una lingua di origine olandese. Il fatto che Pappas parli la stessa lingua delle persone che rappresenta, che possa rivolgersi a loro in modo più diretto e immediato, è secondo molti uno dei motivi per cui da quando è stato eletto ha raccolto molti consensi.Pappas non è un personaggio nuovo né in Alleanza Democratica né nella politica della provincia di KwaZulu-Natal, che è anche quella in cui è nato. Entrò nel partito nel 2014, nove anni fa, quando si occupò della campagna elettorale del partito proprio in questa provincia, in occasione delle elezioni generali di quell’anno. Nel 2016 fu eletto consigliere nel distretto di eThekwini, uno di quelli che compongono la provincia, e nel 2019 fu eletto deputato nel parlamento provinciale. A marzo del 2021 fu eletto vice leader provinciale di Alleanza Democratica: fu eletto sindaco a uMngeni sei mesi dopo.L’elezione di Pappas e il successo del suo mandato sono andati di pari passo con un calo dei consensi dell’ANC  del Sudafrica, ma il suo caso ha attirato particolari attenzioni, perché è stato interpretato come un primo e storico superamento delle radicatissime divisioni razziali che ancora oggi influenzano la politica del Sudafrica.Il Sudafrica è un paese abitato per circa l’80 per cento da persone nere – quelle di origine europea sono circa l’8 per cento – in cui per oltre 40 anni, con l’apartheid,Pappas tuttavia  di poco, e molti ex elettori dell’ANC si sono astenuti. Ma nel corso del suo mandato è riuscito comunque a proporre qualche soluzione concreta, e apprezzata, ai problemi di uMngeni. Tra le altre cose ha gestito con maggiore pragmaticità i fondi dell’amministrazione comunale, tagliando le spese su progetti ritenuti superflui e investendo di più per sostenere le fasce più svantaggiate della cittadinanza. Pappas ha per esempio  a più famiglie il programma di elettricità gratuita per chi non può permettersi di pagarla. Ha anche adottato misure per una gestione più trasparente dell’assegnazione di alcuni tipi di appalti e per combattere la corruzione, uno dei motivi per cui l’ANC è stato spesso criticato a livello locale. ",
        "ranked": 23,
        "placed": "Abroad",
        "epoch": 1676372407.5198917,
        "language": "IT",
        "source": "ilPost"
    },
    {
        "title": "Gli Stati Uniti hanno abbattuto un altro oggetto volante non identificato, il quarto nel giro di pochi giorni",
        "date_raw": "February 12, 2023",
        "date": "2023-02-12",
        "url": "https://www.ilpost.it/mondo/",
        "news_url": "https://www.ilpost.it/2023/02/12/stati-uniti-abbattuto-oggetto-non-identificato-quarto/",
        "subtitle": " ",
        "content": "Domenica gli Stati Uniti hanno abbattuto un altro oggetto volante non identificato che si trovava ad alta quota sopra il Lago Huron, tra il Canada e il Michigan, negli Stati Uniti: lo hanno fatto sapere  del governo americano, secondo cui l’abbattimento sarebbe stato ordinato dallo stesso presidente Joe Biden. L’oggetto è stato abbattuto da un F-16 statunitense.È il quarto episodio di questo tipo nel giro di pochi giorni. Il primo era stato il pallone aerostatico cinese, che secondo il Dipartimento di Stato americano era uno strumento di spionaggio ed era stato abbattuto a inizio febbraio sull’oceano Atlantico al largo del South Carolina. Il secondo episodio aveva riguardato un oggetto non identificato , in una regione poco abitata: il dipartimento della Difesa statunitense non ha diffuso molte informazioni in merito, ha solo fatto sapere che aveva dimensioni molto inferiori a quelle del pallone aerostatico cinese. Il  era stato, sabato sera, un oggetto non identificato che stava sorvolando il Canada. In tutti questi casi verranno svolte indagini per chiarire la natura esatta degli oggetti, chi li aveva inviati e a cosa servivano.",
        "ranked": 15,
        "placed": "Abroad",
        "epoch": 1676372407.5289898,
        "language": "IT",
        "source": "ilPost"
    },
    {
        "title": "La fuga della giornalista russa che aveva criticato l’invasione dell’Ucraina in diretta TV",
        "date_raw": "February 11, 2023",
        "date": "2023-02-11",
        "url": "https://www.ilpost.it/mondo/",
        "news_url": "https://www.ilpost.it/2023/02/11/marina-ovsyannikova-giornalista-russa-fuga-francia/",
        "subtitle": " A ottobre Marina Ovsyannikova era scappata dal suo paese affrontando una serie di peripezie: ora vive in Francia e le ha raccontate\t",
        "content": "Marina Ovsyannikova, la giornalista russa che nel marzo del 2022 aveva protestato contro l’invasione dell’Ucraina mostrando un cartello , ora vive in Francia. È scappata dalla Russia lo scorso ottobre, insieme a sua figlia, una settimana prima dell’inizio del processo in cui sarebbe stata giudicata per le sue critiche al governo. Venerdì Ovsyannikova  la sua fuga in una conferenza stampa a Parigi organizzata con Reporter senza frontiere, l’ong dedicata alla difesa la libertà di stampa che l’ha aiutata ad allontanarsi dal suo paese e in questi mesi in Francia.Apparently, a woman just ran onto the stage during a Russian state television news broadcast with a sign that said, “Stop the war! Don’t believe propaganda! They’re lying to you here!” — Kevin Rothrock (@KevinRothrock) Il direttore di Reporter senza frontiere Christophe Deloire era in contatto con la giornalista fin dal giorno dopo la sua protesta in TV, perché le aveva scritto per chiederle se avesse bisogno di aiuto. Nei mesi successivi Ovsyannikova , e più volte condannata a pagare delle multe per le sue critiche al governo, secondo le consuete modalità russe di repressione del dissenso. In un primo momento era fuggita in Germania, ma poi era tornata nel suo paese per risolvere una disputa legata alla custodia dei suoi due figli. A settembre infine aveva contattato Reporter senza frontiere tramite un intermediario per andare via definitivamente dalla Russia. Non è stato facile perché i vicini e i familiari della giornalista sono filo-putiniani e temeva che potessero denunciarla. «È stata una fuga incredibile», ha detto Deloire.La giornalista era agli arresti domiciliari al momento della fuga e il suo avvocato le aveva consigliato di andarsene perché sarebbe stata condannata al carcere. Indossava un braccialetto elettronico che ne segnalava la posizione e che ha dovuto tagliare per scappare. Per lasciare Mosca e poi la Russia ha usato sette diversi veicoli, uno dopo l’altro, e ha dovuto attraversare una foresta di notte, a piedi, per uscire dal paese: «L’ultimo veicolo che abbiamo usato era rimasto incastrato nel fango e non avevamo rete nei telefoni, così abbiamo dovuto orientarci guardando le stelle. Ci nascondevamo dalle luci delle guardie di frontiera». Per ore Ovsyannikova e la figlia hanno vagato cercando di passare il confine prima di farcela.La giornalista ha anche raccontato la reazione dei suoi colleghi di , che è il principale media della propaganda russa, dopo la sua protesta in diretta. Alla giornalista di  Lucy Williamson : «Vidi negli occhi dei miei colleghi un’espressione di totale compassione. Mi guardavano con occhi sbarrati, che dicevano addio. Pensavano che non mi avrebbero mai più rivista».Ovsyannikova ha comunque ricevuto molte critiche per aver lavorato a lungo per contribuendo alla propaganda del governo prima della sua protesta, sia da giornalisti ucraini che da dissidenti russi. In particolare in Ucraina era stato contestato il suo lavoro per il quotidiano tedesco  la scorsa estate. La giornalista ha ammesso di essere stata complice del regime russo per anni, preoccupandosi solo di amici e familiari, e di essere stata spinta a ribellarsi dall’«enorme shock» della guerra.",
        "ranked": 24,
        "placed": "Abroad",
        "epoch": 1676372407.5509944,
        "language": "IT",
        "source": "ilPost"
    },
    {
        "title": "Cosa sono questi oggetti volanti abbattuti tra Stati Uniti e Canada?",
        "date_raw": "February 13, 2023",
        "date": "2023-02-13",
        "url": "https://www.ilpost.it/mondo/",
        "news_url": "https://www.ilpost.it/2023/02/13/oggetti-stati-uniti-canada/",
        "subtitle": " Non si sa ancora con certezza, ma ci sono alcune ipotesi e gli alieni sono esclusi\t",
        "content": "Non è ancora chiaro cosa siano i tre oggetti volanti abbattuti sopra gli spazi aerei di Stati Uniti e Canada tra venerdì e domenica, e che hanno generato una certa preoccupazione e curiosità. Tra le ipotesi principali c’è che siano sistemi di spionaggio: o della Cina, come il  abbattuto la settimana precedente, o di altri paesi. Un’altra possibilità è che non abbiano niente a che vedere con spionaggio e operazioni militari, e che la loro individuazione sia da attribuirsi al fatto che i sistemi di difesa aerea degli Stati Uniti siano ora molto più propensi a trovare oggetti di questo tipo, dopo la vicenda del pallone spia cinese.Gli oggetti abbattuti sono finora tre: quattro se si aggiunge il pallone spia abbattuto sabato 4 febbraio, che però è l’unico di questi oggetti di cui gli Stati Uniti sostengono di conoscere scopo e provenienza. Dopo il pallone spia, venerdì era stato abbattuto un oggetto non identificato sul nord dell’, in una regione poco abitata; sabato ne è stato abbattuto un altro nella regione nordoccidentale dello , in Canada, in un’operazione congiunta tra americani e canadesi; e infine domenica un altro sul , tra Canada e Stati Uniti.Il dipartimento della Difesa americano è stato molto attento a parlare di «oggetti», perché non è stato ancora definito con certezza se si tratti o meno di palloni aerostatici, come invece era il pallone spia cinese. Il primo abbattuto sull’Alaska venerdì è stato descritto da John Kirby, portavoce della Casa Bianca, come «molto, molto più piccolo del pallone che abbiamo abbattuto, circa delle dimensioni di una piccola automobile», mentre il pallone cinese era molte volte più grande. L’oggetto abbattuto sullo Yukon sabato era cilindrico, e anche questo molto più piccolo del pallone spia. Infine, l’oggetto abbattuto sul lago Huron domenica era ottagonale con delle corde attaccate alla struttura, secondo funzionari americani.Non è del tutto chiaro a cosa servissero questi tre oggetti, ma si ritiene che non costituissero un pericolo immediato, anche se l’ultimo abbattuto sul lago Huron si era avvicinato a basi militari sensibili nello stato del Montana (ma non ci sono prove di una correlazione). La ragione primaria per l’abbattimento è che volavano a una quota relativamente bassa, che avrebbe potuto mettere in pericolo l’aviazione civile. Mentre il pallone spia cinese volava a circa 20 mila metri d’altitudine, sopra le rotte aeree civili, gli altri tre si trovavano più in basso: quello dell’Alaska e quello dello Yukon a circa 12 mila metri, quello del lago Huron a 6 mila metri, tutte altitudini a cui un incidente è possibile.Ci sono due ipotesi principali su cosa potrebbero essere gli oggetti volanti abbattuti. La prima è che, come il pallone spia cinese, fossero sistemi di spionaggio, inviati dalla Cina o da altri paesi. Negli ultimi giorni si è molto amplificata la consapevolezza che palloni spia o altri oggetti volanti relativamente rudimentali siano ancora molto usati per operazioni di sorveglianza e spionaggio, e che quindi la presenza di oggetti del genere sui cieli americani e non solo sia molto maggiore di quanto non si ritenesse in precedenza.Questi oggetti volanti potrebbero servire non soltanto a ottenere informazioni su quello che accade a terra, ma anche a valutare la prontezza delle difese aeree americane: cioè quanto tempo gli Stati Uniti ci impiegano a individuarli, quanto ne impiegano ad abbatterli e come li abbattono.In questi giorni il governo di Taiwan ha rivelato per la prima volta che la Cina fa volare palloni spia sul suo territorio circa , e altri governi come quello del Giappone o delle Filippine hanno fatto sapere di avere individuato oggetti simili, anche se non si sa con quale frequenza.Vari esperti  che se i tre oggetti abbattuti tra Canada e Stati Uniti fossero stati inviati dalla Cina dopo il grosso  creato dal primo pallone spia sarebbe una grave provocazione da parte cinese.La seconda ipotesi, che non esclude la prima, è che dopo l’individuazione del pallone spia cinese i sistemi radar e di difesa aerea statunitensi siano stati ricalibrati per individuare oggetti dello stesso tipo, cioè velivoli che si muovono lentamente ad alta quota, o che comunque gli esperti addetti ai radar siano diventati più attenti alla loro presenza.I sistemi radar sono solitamente ottimizzati per individuare oggetti in arrivo ad alta velocità, come per esempio dei missili, e abitualmente i segnali di oggetti volanti che si spostano lentamente come i palloni aerostatici vengono ignorati: ora non più, e potrebbe essere per questo che sono stati fatti tutti questi avvistamenti.In conferenza stampa domenica alcuni giornalisti hanno poi chiesto al dipartimento della Difesa americano se i tre oggetti abbattuti (che sono a tutti gli effetti ) possano essere di natura extraterrestre. Inizialmente il generale Glen D. VanHerck, uno dei comandanti dell’aviazione, aveva detto: «A questo punto non escludo nessuna ipotesi». Ma le sue parole sono poi state ridimensionate, e parlando con i media numerosi funzionari hanno detto di poter tranquillamente escludere l’ipotesi di oggetti extraterrestri.",
        "ranked": 14,
        "placed": "Abroad",
        "epoch": 1676372407.559938,
        "language": "IT",
        "source": "ilPost"
    },
    {
        "title": "Gli arresti per gli abusi edilizi in Turchia",
        "date_raw": "February 13, 2023",
        "date": "2023-02-13",
        "url": "https://www.ilpost.it/mondo/",
        "news_url": "https://www.ilpost.it/2023/02/13/turchia-terremoto-arresti-abusi-edilizi/",
        "subtitle": " Sono coinvolte 113 persone, tra cui costruttori, ingegneri e architetti: sono accusate di avere costruito edifici non rispettando le norme antisismiche\t",
        "content": "Sabato sera il vicepresidente turco Fuat Oktay ha detto che sono stati emessi 113 mandati d’arresto per accuse legate alla costruzione degli edifici distrutti dal  avvenuto in Turchia e Siria la scorsa settimana, che ha causato finora la morte di più di 36mila persone. I mandati d’arresto riguardano costruttori, ingegneri, architetti e altri lavoratori edili accusati di aver contribuito con la loro negligenza alla . Oktay ha aggiunto che è stata avviata una più ampia inchiesta per appurare il ruolo avuto dagli abusi edilizi nei crolli dei palazzi.Della questione degli abusi nelle costruzioni e di come lo sviluppo edilizio incontrollato possa aver contribuito alle migliaia di morti si parla da giorni in Turchia. Negli ultimi decenni lo sviluppo edilizio era stato un importante fattore per la crescita economica del paese, ma era avvenuto spesso in maniera incontrollata e speculativa. Anche se le autorità turche avevano provato a mettere a norma gli edifici, il parlamento aveva approvato numerosi condoni, che avevano di fatto incentivato l’abusivismo nel paese.In questi giorni i partiti di opposizione hanno accusato il presidente turco Recep Tayyip Erdogan di essere in parte responsabile di tutto ciò. Tra le altre cose, hanno parlato di un presunto uso inadeguato dei fondi che erano stati stanziati dopo un grave terremoto avvenuto nel 1999. Quei soldi dovevano servire per la ricostruzione e per adeguare gli edifici più vecchi alle norme antisismiche, ma secondo i critici di Erdogan sarebbero stati usati invece per altre opere, tra cui la costruzione di autostrade. Nel frattempo stanno proseguendo le operazioni di soccorso delle persone che risultano ancora disperse sotto le macerie dei palazzi crollati. Secondo gli ultimi dati diffusi dalle autorità turche, le persone morte a causa del terremoto in Turchia . Sono invece molto meno chiare le informazioni che arrivano dalla Siria, dove i soccorsi vanno molto a rilento: si sa che ci sono almeno 4.500 morti, ma è sicuro che siano in realtà di più.",
        "ranked": 12,
        "placed": "Abroad",
        "epoch": 1676372407.569251,
        "language": "IT",
        "source": "ilPost"
    },
    {
        "title": "Il regista iraniano Mohammad Rasoulof è stato scarcerato sei mesi dopo essere stato arrestato per aver criticato il governo",
        "date_raw": "February 13, 2023",
        "date": "2023-02-13",
        "url": "https://www.ilpost.it/mondo/",
        "news_url": "https://www.ilpost.it/2023/02/13/mohammad-rasoulof-regista-scarcerato-iran/",
        "subtitle": " ",
        "content": "Il regista iraniano di fama internazionale Mohammad Rasoulof è stato liberato dopo aver passato più di sei mesi in carcere in Iran. Rasoulof era stato arrestato a luglio (quando ancora  non erano iniziate) per aver criticato la repressione fatta dal governo delle proteste nella città di Abadan, nel nord-ovest del paese, provocate dal crollo di un edificio. Nel 2020 Rasoulof aveva vinto l’Orso d’Oro al Festival di Berlino con il film , sulla pena di morte in Iran, ma non aveva potuto partecipare alla premiazione per via del divieto di lasciare il paese. Nessuno dei suoi film è mai stato distribuito in Iran.Dieci giorni fa  su cauzione Jafar Panahi, un altro regista iraniano che era stato arrestato a luglio dopo aver chiesto informazioni sull’arresto di Mohammad Rasoulof ed era poi stato condannato a sei anni di carcere per un processo iniziato nel 2010, quando era stato accusato di aver girato un film critico nei confronti del regime che governa l’Iran. I due si sostengono da tempo nella lotta al regime e nell’affermazione della rispettiva libertà di espressione.",
        "ranked": 13,
        "placed": "Abroad",
        "epoch": 1676372407.58138,
        "language": "IT",
        "source": "ilPost"
    },
    {
        "title": "Il governo israeliano ha legalizzato nove colonie in Cisgiordania",
        "date_raw": "February 13, 2023",
        "date": "2023-02-13",
        "url": "https://www.ilpost.it/mondo/",
        "news_url": "https://www.ilpost.it/2023/02/13/israele-insediamenti-colonie-cisgiorodania/",
        "subtitle": " ",
        "content": "Lunedì il governo d’Israele ha deciso di legalizzare nove colonie israeliane in Cisgiordania, la fascia di territorio che Israele occupa in parte dal 1967 e che i palestinesi rivendicano come propria.Le nove colonie sono quelle di Avigayil, Beit Hogla, Givat Harel, Givat Arnon, Mitzpe Yehuda, Malachei Hashalom, Asahel, Sde Boaz e Shacharit. Sono tutti insediamenti che finora erano considerati illegali dal governo israeliano, anche se tollerati. È la prima legalizzazione di colonie israeliane in Cisgiordania da quando si è insediato il nuovo governo del primo ministro israeliano Benjamin Netanyahu, il . Lunedì Netanyahu ha anche detto che nei prossimi giorni verrà autorizzata la costruzione di nuove colonie.Le colonie sono terreni che da decenni gli israeliani occupano in Cisgiordania e a Gerusalemme est, la parte della città che appartiene ai territori palestinesi occupati da Israele dal 1967. Le colonie israeliane in terra palestinese  dalla comunità internazionale e definite il principale ostacolo per una pace a breve termine. In alcuni casi in passato l’insediamento di cittadini israeliani nelle colonie era stato incentivato e autorizzato dallo stato israeliano, in altri le colonie erano state costruite senza nessuna autorizzazione statale.Una decisione della Corte Suprema israeliana del 1979 impedisce di realizzare nuove colonie in Cisgiordania, ma è accaduto spesso che nuovi insediamenti venissero fondati irregolarmente, tollerati dal governo e poi riconosciuti perché diventati troppo grandi per essere ignorati. A queste colonie, anche se formalmente illegali, lo stato ha sempre fornito tutta l’assistenza di cui godono le città israeliane: per esempio regolari forniture di acqua, elettricità e altri servizi.Il primo ministro palestinese Mohammad Shtayyeh ha criticato la decisione del governo israeliano, sostenendo che provocherà ulteriori tensioni tra Israele e palestinesi.Da fine gennaio ci sono stati : prima l’esercito israeliano ha ucciso 10 palestinesi nel campo profughi di Jenin, in Cisgiordania, poi c’è stato uno scambio di missili e razzi tra Israele e la Striscia di Gaza, e  ad opera di palestinesi a Gerusalemme est. L’ultimo attacco risale allo scorso venerdì, quando un uomo alla guida di un’auto  diverse persone a una fermata dell’autobus nel quartiere Ramot di Gerusalemme est. Il primo ministro israeliano Benjamin Netanyahu ha descritto l’avvenimento come .",
        "ranked": 9,
        "placed": "Abroad",
        "epoch": 1676372407.5947988,
        "language": "IT",
        "source": "ilPost"
    },
    {
        "title": "Gli aiuti italiani per il terremoto sono arrivati in Siria",
        "date_raw": "February 13, 2023",
        "date": "2023-02-13",
        "url": "https://www.ilpost.it/mondo/",
        "news_url": "https://www.ilpost.it/2023/02/13/italia-aiuti-siria/",
        "subtitle": " Sono stati i primi dall'Unione Europea a raggiungere le zone controllate dal regime di Assad, ma non si sa se arriveranno ai ribelli\t",
        "content": "Tra sabato e domenica l’Italia è stato il primo paese dell’Unione Europea a inviare aiuti umanitari in Siria dopo  che la settimana scorsa aveva colpito un’ampia regione tra Turchia e Siria, provocando decine di migliaia di morti e danni enormi. Gli aiuti comprendono quattro ambulanze e 13 bancali di materiale medico e di soccorso. Sono stati trasportati con due grandi aerei militari C-130 fino all’aeroporto di Beirut, in Libano; da lì sono poi stati presi in carico dalla Mezzaluna Rossa siriana, l’equivalente della Croce Rossa italiana, e sono stati portati a Damasco, la capitale della Siria, via terra. È in arrivo anche una squadra di quattro medici.The first ever European shipment of assistances reached  from Italy through  — Syrian Red Crescent (@SYRedCrescent) Sugli aiuti alla Siria negli scorsi giorni ci sono state numerose difficoltà e incertezze, dovute soprattutto al fatto che il controllo delle aree colpite dal terremoto è di fatto diviso tra il regime siriano di Bashar al Assad e i ribelli che ancora dominano le zone del nord-ovest del paese dopo la guerra civile siriana, che va avanti da oltre dieci anni e non si è mai davvero conclusa. Sono state gravemente danneggiate dal terremoto sia le regioni del nord-ovest della Siria comandate dai ribelli, compresa la città di Idlib, sia città come Aleppo e Latakia, che invece sono controllate dal regime.Il regime di Assad pretende dalla comunità internazionale che tutti gli aiuti arrivino a Damasco, e sostiene che si occuperà poi di distribuirli alle zone controllate dai ribelli. Ma i ribelli non si fidano e temono che, come è già successo in passato, il regime utilizzi gli aiuti come arma di ricatto, o per affamare la popolazione nelle zone controllate da loro.Gli Stati Uniti e l’Unione Europea, inoltre, da anni impongono sanzioni economiche molto dure contro il regime di Assad, accusato di brutalità e crimini di guerra nel corso del conflitto civile. Per questo, nei primi giorni dopo il terremoto c’era stata una certa incertezza da parte dell’Occidente su come gestire gli aiuti alla Siria. Prima del terremoto a inviare aiuti umanitari e materiali nelle zone controllate dai ribelli ci pensava la Turchia, che controlla il valico di frontiera di Bab al Hawa e ha rapporti con i vari gruppi dei ribelli. Ma adesso il governo turco è impegnato con la devastante situazione del terremoto sul suo territorio, e il valico è parzialmente inagibile. La situazione si è in parte sbloccata alla fine della settimana scorsa, quando il regime siriano ha fatto ufficialmente richiesta di attivare , un sistema gestito dall’Unione Europea per inviare aiuti umanitari a paesi terzi colpiti da catastrofi. La richiesta è stata accompagnata da alcune garanzie da parte del regime, che hanno consentito ai governi dell’Unione Europea di mobilitare i primi aiuti, seppure con qualche cautela. I governi dell’Italia e della Romania , e quelli italiani sono stati i primi ad arrivare.Sotto il coordinamento della , gli aiuti dell’Italia alle popolazioni terremotate in  sono stati consegnati oggi alla Mezzaluna Rossa . Tra questi, ambulanze, farmaci e materiali sanitari offerti dal  — Farnesina 🇮🇹 (@ItalyMFA) Che ci sia comunque una certa cautela lo mostra il fatto che l’Italia non ha inviato gli aiuti direttamente a Damasco, come fanno gli stati arabi alleati del regime siriano, ma nel vicino Libano, per poi affidare il carico alla Mezzaluna Rossa siriana (che è comunque vicina al regime).Non è chiaro inoltre quali garanzie abbia offerto il regime di Assad del fatto che non voglia affamare le aree controllate dai ribelli. Come  su  Daniele Raineri, negli anni scorsi il regime «è stato accusato dalle Nazioni Unite di essersi appropriato di una parte degli aiuti destinati alla popolazione e di averne fatto un uso politico. In particolare, di avere negato cibo e medicine alle aree poco ubbidienti. Per questo c’è il timore che il regime di Assad possa sfruttare anche questa crisi».Il governo italiano comunque ha fatto sapere che intende inviare aiuti non soltanto al regime di Assad, ma anche alle zone controllate dai ribelli, anche se non è ancora chiaro come questo potrebbe avvenire. Gli Stati Uniti, per esempio, starebbero cercando , che controllano le zone a nord-est della Siria, poco colpite dal terremoto. Dan Stoenescu, il capo della delegazione dell’Unione Europea in Siria, ha scritto su Twitter che gli aiuti europei arriveranno presto a «tutte le regioni della Siria».Grazie al Ministro  e all'Italia🇮🇹🇪🇺 per il generoso sostegno umanitario al popolo siriano! Gli aiuti sono arrivati ​​a  grazie a . Arriveranno altri aiuti 🇪🇺per tutte le regioni della Siria! Noi europei siamo uniti per aiutare il popolo siriano! — Dr Dan Stoenescu (@DanStoenescuEU) ",
        "ranked": 8,
        "placed": "Abroad",
        "epoch": 1676372407.6180692,
        "language": "IT",
        "source": "ilPost"
    },
    {
        "title": "Mykhailo Podolyak, consigliere del presidente ucraino Volodymyr Zelensky, ha definito Berlusconi “un agitatore” per conto della propaganda russa",
        "date_raw": "February 13, 2023",
        "date": "2023-02-13",
        "url": "https://www.ilpost.it/mondo/",
        "news_url": "https://www.ilpost.it/2023/02/13/podolyak-berlusconi/",
        "subtitle": " ",
        "content": "Lunedì mattina Mykhailo Podolyak, il principale consigliere del presidente ucraino Volodymyr Zelensky, ha inviato a  un commento molto duro a proposito delle parole pronunciate domenica dal leader di Forza Italia . Parlando dell’invasione dell’Ucraina, Berlusconi aveva sostanzialmente addossato la responsabilità a Zelensky, dicendo che «bastava che [Zelensky] cessasse di attaccare le due repubbliche autonome del Donbass e questo non sarebbe avvenuto».Podolyak ha definito Berlusconi «un agitatore vip che agisce nel quadro della propaganda russa» e «baratta la reputazione dell’Italia con la sua amicizia con Putin». Ha detto anche che l’ex presidente del Consiglio italiano deve ancora capire che le “repubbliche del ” «non sono mai esistite» e che «nella primavera del 2014, durante la prima fase dell’invasione russa, gli occupanti hanno creato una enclave criminale sul territorio ucraino del Donbass. Assolutamente illegale». Ha aggiunto infine che «nessuno ha aggredito la Federazione Russa. Nel febbraio 2022 loro hanno lanciato una invasione su larga scala con l’intenzione di occupare l’intero territorio di un altro Paese e uccidere quanti più cittadini ucraini gli è possibile. Quindi Berlusconi deve smetterla di mascherare il suo vero desiderio e dichiarare pubblicamente di essere a favore del genocidio degli ucraini».Le parole di domenica di Berlusconi non sono state una grossa sorpresa: nei mesi scorsi , e manifestando vicinanza e perfino affetto per il presidente russo Vladimir Putin. Aveva già creato diversi imbarazzi nel governo guidato da Giorgia Meloni, che invece è convinta del sostegno italiano all’Ucraina. Domenica sera il governo si è quindi affrettato a smentire le parole di Berlusconi,  la propria vicinanza all’Ucraina e condannando nuovamente la Russia. ",
        "ranked": 7,
        "placed": "Abroad",
        "epoch": 1676372407.6503603,
        "language": "IT",
        "source": "ilPost"
    },
    {
        "title": "Un uomo armato ha sparato in due edifici di un’università del Michigan, almeno tre persone sono state uccise",
        "date_raw": "February 14, 2023",
        "date": "2023-02-14",
        "url": "https://www.ilpost.it/mondo/",
        "news_url": "https://www.ilpost.it/2023/02/14/michigan-sparatoria-universita/",
        "subtitle": " ",
        "content": "Lunedì sera un uomo armato è entrato in due edifici di un’università del Michigan (nel nord est degli Stati Uniti) e ha iniziato a sparare: la polizia ha detto che ha ucciso almeno tre persone e ne ha ferite cinque, alcune delle quali si trovano in ospedale in condizioni gravi. L’uomo, che aveva 43 anni e di cui non è stato diffuso il nome, si è ucciso con un colpo di arma da fuoco prima di essere arrestato.L’attacco è stato compiuto alla Michigan State University, rispettivamente nella , sede del dipartimento di Sociologia, e vicino alla MSU Union, un edificio usato dagli studenti per incontrarsi, studiare o mangiare. La polizia ha trovato il corpo dell’assalitore dopo quattro ore di ricerche: non aveva legami con l’università e sono in corso le indagini per chiarire le motivazioni dell’attacco. Nel frattempo alla Michigan State University, che ha circa 50mila studenti, sono state cancellate lezioni ed eventi per 48 ore.",
        "ranked": 5,
        "placed": "Abroad",
        "epoch": 1676372407.7187333,
        "language": "IT",
        "source": "ilPost"
    },
    {
        "title": "La Nuova Zelanda ha dichiarato l’emergenza nazionale per i grossi danni del ciclone Gabrielle",
        "date_raw": "February 14, 2023",
        "date": "2023-02-14",
        "url": "https://www.ilpost.it/mondo/",
        "news_url": "https://www.ilpost.it/2023/02/14/nuova-zelanda-emergenza-nazionale-ciclone-gabrielle/",
        "subtitle": " ",
        "content": "Il governo neozelandese ha dichiarato lo  a causa del passaggio del ciclone Gabrielle, che in questi giorni sta portando allagamenti improvvisi, frane e grosse onde soprattutto lungo le coste nel nord del paese. È la terza volta nella storia della Nuova Zelanda che viene dichiarata l’emergenza nazionale, che come ha detto il primo ministro Chris Hipkins è dovuta all’estesa «gravità e all’estensione dei danni»: almeno 225mila persone sono senza elettricità, i venti forti hanno sradicato alberi e piegato pali della luce, e le piogge abbondanti hanno provocato estesi allagamenti.Lo stato di emergenza nazionale si applica a sei regioni che avevano già dichiarato lo stato di emergenza, tra cui quella in cui si trova Auckland, la città più popolosa del paese, sull’isola del Nord, e prevede aiuti straordinari per assistere la popolazione. Circa un terzo dei 5 milioni di abitanti della Nuova Zelanda vive in aree in cui il ciclone Gabrielle sta facendo danni.Il governo neozelandese ha attribuito la gravità della situazione alla crisi climatica. Solo due settimane fa nel nord del paese c’erano state grandi  che avevano provocato la morte di quattro persone oltre a varie frane e danni strutturali a strade ed edifici. Secondo i dati diffusi dal MetService, l’agenzia meteorologica nazionale, solo nei primi 45 giorni del 2023 a Auckland è caduta metà della pioggia che solitamente cade in un anno. Si prevede che nelle prossime ore il ciclone continuerà a muoversi verso sud-est, in direzione della costa orientale dell’isola del Nord.",
        "ranked": 4,
        "placed": "Abroad",
        "epoch": 1676372407.7356012,
        "language": "IT",
        "source": "ilPost"
    },
    {
        "title": "Sono stati recuperati i sensori del pallone spia cinese",
        "date_raw": "February 14, 2023",
        "date": "2023-02-14",
        "url": "https://www.ilpost.it/mondo/",
        "news_url": "https://www.ilpost.it/2023/02/14/pallone-spia-cinese-sensori-recuperati/",
        "subtitle": " Quello abbattuto il 4 febbraio in South Carolina: intanto è in corso il recupero degli altri tre oggetti volanti identificati nei giorni scorsi\t",
        "content": "Lunedì sera il governo degli Stati Uniti ha annunciato di aver recuperato altri resti del pallone spia cinese abbattuto il 4 febbraio mentre sorvolava le acque territoriali americane al largo di Myrtle Beach, in South Carolina. Buona parte dei resti era già stata recuperata nei giorni scorsi, ma diversi detriti erano ancora in mare e non era stato possibile raccoglierli a causa del maltempo.Tra le parti recuperate lunedì ci sono i sensori del pallone e altro materiale elettronico, ha detto il governo statunitense. Per il momento non sono stati diffusi dettagli al riguardo, ma è chiaro che l’analisi di questi resti sarà fondamentale nei prossimi giorni per capire meglio cosa ci facesse il pallone cinese in territorio americano. È probabile che tra il materiale recuperato ci siano le antenne che secondo gli Stati Uniti sarebbero state utilizzate dal pallone per ricevere comunicazioni e raccogliere e geolocalizzare informazioni. Palloni come quello abbattuto hanno anche strumenti in grado di scattare fotografie dall’alto e possono rilevare con precisione condizioni atmosferiche intorno a potenziali obiettivi militari.Il governo americano sostiene da giorni che il pallone fosse usato dalla Cina per effettuare operazioni di spionaggio, ma il governo cinese ha respinto queste accuse e sostenuto che il pallone avesse funzioni di tipo civile che avesse deviato dalla sua rotta e fosse finito per errore sugli Stati Uniti.Nel frattempo sono in corso anche le operazioni di recupero degli altri tre oggetti volanti abbattuti sopra gli spazi aerei di Stati Uniti e Canada tra venerdì e domenica. A differenza del pallone aerostatico abbattuto il 4 febbraio, di questi non si conosce la provenienza e il governo statunitense per ora non ha avanzato ipotesi sul loro eventuale scopo. Uno è stato abbattuto nel nord dell’, in una regione poco abitata; un altro nella regione nordoccidentale dello , in Canada, in un’operazione congiunta tra americani e canadesi; e il terzo sul , tra Canada e Stati Uniti.Il segretario della Difesa statunitense Lloyd Austin ha detto che i tre oggetti erano molto diversi nella forma e molto più piccoli del pallone spia cinese, che sono stati abbattuti principalmente perché volavano a quote molto basse e avrebbero potuto creare pericoli per gli aerei civili. ",
        "ranked": 3,
        "placed": "Abroad",
        "epoch": 1676372407.747815,
        "language": "IT",
        "source": "ilPost"
    },
    {
        "title": "La Siria dice che aprirà altri due valichi di frontiera con la Turchia per permettere l’arrivo di aiuti per il terremoto nelle aree controllate dai ribelli",
        "date_raw": "February 14, 2023",
        "date": "2023-02-14",
        "url": "https://www.ilpost.it/mondo/",
        "news_url": "https://www.ilpost.it/2023/02/14/siria-assad-aperti-altri-due-punti-confine-soccorsi/",
        "subtitle": " ",
        "content": "Il segretario generale dell’ONU, António Guterres, ha detto che il presidente siriano Bashar al Assad ha accettato di aprire altri due valichi di frontiera al confine con la Turchia. I due valichi dovrebbero permettere l’arrivo di più convogli umanitari nelle aree del nord ovest della Siria controllate dai ribelli e colpite dal devastante terremoto avvenuto nella notte tra il 5 e il 6 febbraio, in cui finora sono morte almeno 35mila persone. Per l’arrivo degli aiuti nelle aree controllate dai ribelli è necessaria l’approvazione del governo siriano: finora gli accordi presi dalle Nazioni Unite con la Siria per mandare aiuti nel nord ovest prevedevano un unico punto di passaggio, il valico di frontiera di Bab al Hawa, sulla strada che collega Alessandretta a Idlib, la principale città siriana controllata dai ribelli.I due nuovi valichi saranno quelli di Bab Al-Salam e di Al Raee: resteranno aperti per un periodo iniziale di tre mesi. Nel nord ovest della Siria vivono circa  di persone, molte delle quali sfollate da altre parti del paese dopo essere sfuggite al regime: le loro condizioni erano già precarie prima del terremoto, e in questi giorni la gestione dell’emergenza è stata  anche a causa della mancanza di mezzi per far fronte a tutti i danni. Non ci sono ancora informazioni su quando esattamente verranno aperti i due valichi.",
        "ranked": 2,
        "placed": "Abroad",
        "epoch": 1676372407.770543,
        "language": "IT",
        "source": "ilPost"
    },
    {
        "title": "L’unità di soldati russi che combatte con l’esercito ucraino",
        "date_raw": "February 14, 2023",
        "date": "2023-02-14",
        "url": "https://www.ilpost.it/mondo/",
        "news_url": "https://www.ilpost.it/2023/02/14/unita-russa-esercito-ucraino-combatte-contro-russia/",
        "subtitle": " Si chiama Legione “Libertà alla Russia” ed è composta interamente da russi in disaccordo con le politiche di Vladimir Putin\t",
        "content": "All’interno dell’esercito ucraino c’è un’unità interamente composta da soldati russi che combattono contro la Russia perché contrari all’invasione dell’Ucraina. Alcuni sono ex soldati dell’esercito russo, altri sono volontari senza precedenti esperienze militari: sono accomunati dalla volontà di difendere il territorio ucraino e dall’essere in disaccordo col presidente russo Vladimir Putin. La loro unità è nata poco dopo l’inizio della guerra: sul loro  si descrivono come «cittadini liberi della Russia che si assumono la responsabilità di se stessi e cominciano a lottare per una Nuova Russia».L’unità si chiama «Legione “Svoboda Rossii”», cioè “Libertà alla Russia”.  da quanti soldati sia composta: le stime vanno da diverse centinaia a qualche migliaio, 4mila secondo fonti citate da , canale generalmente affidabile su Asia ed Europa orientale. In generale si sa molto poco di questa unità: chi ne fa parte mantiene un profilo molto basso perché teme ritorsioni nei confronti dei propri familiari. Lo stesso esercito ucraino tende a pubblicizzare poco la partecipazione di soldati provenienti da un esercito e da un paese ritenuti nemici.Ad oggi, comunque, si sa che la Legione “Libertà alla Russia” combatte soprattutto nel sud-est dell’Ucraina, dove ormai da mesi si sta concentrando la gran parte degli sforzi dell’esercito ucraino e dove i russi controllano ampie porzioni di territorio. Sembra che centinaia di questi soldati siano operativi in particolare attorno a Bakhmut, piccola città nella regione di Donetsk che i russi stanno cercando di conquistare da settimane. In alcune interviste a , al  e ad , i membri della Legione “Libertà alla Russia” hanno raccontato la loro storia e i motivi della propria scelta.Alcuni di loro vivevano già in Ucraina quando è iniziata l’invasione, altri ci sono andati proprio per unirsi all’esercito, in molti casi senza nessuna esperienza militare alle spalle. Uno di loro, che ha parlato in forma anonima e detto di non avere nemmeno vent’anni, ha raccontato di aver deciso di unirsi all’esercito ucraino dopo aver tentato di protestare contro la guerra nel suo paese: aveva avuto inizialmente problemi con l’amministrazione dell’università in cui studiava, e poi con la polizia. Ha detto di aver deciso di partire il giorno in cui la polizia russa si era presentata a casa sua per punirlo per alcuni post che aveva pubblicato sui propri profili social, critici nei confronti dell’invasione russa dell’Ucraina.Un altro, che ha 32 anni e il cui nome di battaglia è Miami, ha detto che la sua scelta ha provocato profonde divisioni tra lui e la sua famiglia, che vive in Russia e crede a tutto ciò che racconta la propaganda del regime di Putin. In Russia le notizie sulle uccisioni di civili ucraini compiute dall’esercito russo vengono liquidate come falsità occidentali: «la mia famiglia non riesce a credere che il secondo esercito più grande del mondo uccida i civili», ha raccontato, e ha aggiunto che i familiari hanno cercato in tutti i modi di convincerlo a unirsi all’esercito russo.Ci sono anche soldati che si definiscono nazionalisti russi ma che ritengono sbagliata l’invasione dell’Ucraina. Uno di loro, noto come Caesar, ha detto che in passato aveva fatto parte del , di estrema destra e considerato da Canada e Stati Uniti un gruppo terroristico, e di aver deciso di abbandonarlo nel 2014 a causa del suo sostegno all’annessione russa della penisola ucraina di Crimea.Un soldato ucraino al confine con la Bielorussia (AP Photo/Daniel Cole)La Legione “Libertà alla Russia” opera sotto il controllo della Legione internazionale di difesa territoriale dell’Ucraina, un’unità militare delle forze di difesa territoriale ucraine  da volontari stranieri.La legione russa si è  a marzo del 2022, un mese dopo l’inizio dell’invasione dell’Ucraina. Inizialmente la legge ucraina vietava ai cittadini russi di unirsi all’esercito ucraino, ma col tempo i volontari della legione si sono guadagnati una certa fiducia anche da parte della popolazione: Andriy Yusov, portavoce dell’intelligence militare ucraina, ha detto che le norme per permettere ai volontari di unirsi legalmente all’esercito ucraino sono state modificate solo lo scorso agosto.Entrare nella legione è comunque molto difficile, hanno raccontato alcuni soldati russi: dopo aver fatto domanda ci si deve sottoporre a un controllo molto approfondito sulla propria storia e sul proprio percorso, in alcuni casi svolto attraverso test del poligrafo, chiamato anche “”: è uno strumento dalla dubbia attendibilità, dotato di fili ed elettrodi che misurano pulsazioni cardiache, pressione sanguigna, respirazione e tensione muscolare mentre il soggetto risponde alle domande.Solo dopo aver passato tutti i controlli si può accedere all’addestramento di base, dovendo comunque fare i conti con molta diffidenza: Yusov ha detto che è capitato che ci fossero diversi tentativi di infiltrazione di spie russe all’interno della legione. Nel frattempo, la settimana scorsa la procura generale russa  il riconoscimento della Legione “Libertà alla Russia” come organizzazione terroristica. ",
        "ranked": 1,
        "placed": "Abroad",
        "epoch": 1676372407.779501,
        "language": "IT",
        "source": "ilPost"
    },
    {
        "title": "L’ultimo linciaggio per blasfemia in Pakistan",
        "date_raw": "February 13, 2023",
        "date": "2023-02-13",
        "url": "https://www.ilpost.it/mondo/",
        "news_url": "https://www.ilpost.it/2023/02/13/ultimo-linciaggio-blasfemia-pakistan/",
        "subtitle": " Nel Punjab un uomo accusato di aver dissacrato il Corano è stato picchiato a morte dalla folla fuori da una stazione di polizia: e non è un caso isolato nel paese\t",
        "content": "Sabato in Pakistan un uomo che era in custodia della polizia con l’accusa di blasfemia è stato prelevato e ucciso dalla folla. Oltre un centinaio di uomini hanno assaltato la stazione di polizia, lo hanno trascinato fuori e picchiato a morte. I linciaggi per motivi religiosi sono piuttosto ricorrenti in Pakistan, così come le accuse di blasfemia, utilizzate spesso per intimidire le minoranze religiose o per risolvere questioni personali.L’ultimo caso è avvenuto a Warburton, vicino a Nankana Sahib, nella provincia nord orientale del Punjab. L’uomo in custodia della polizia si chiamava Muhammad Waris, aveva circa trent’anni ed era accusato di aver dissacrato alcune pagine del Corano. I giornali locali hanno detto che Waris aveva incollato delle immagini sue, di sua moglie e di un coltello su varie pagine di una copia del Corano. Il suo gesto era stato visto da alcuni abitanti musulmani di Warburton, che avevano iniziato a picchiarlo. da parte della folla era stato interrotto dalla polizia, che lo aveva prelevato e incarcerato con l’accusa di blasfemia.Un uomo indica l’abitazione di Muhammad Waris, linciato dalla folla (AP Photo/K.M. Chaudary)Poche ore dopo la sua reclusione una folla piuttosto numerosa si era raccolta intorno alla stazione di polizia, come testimoniato da alcuni video: è bastata una scala in legno per superare il portone centrale, senza opposizione da parte della polizia. Una volta aperto il portone, la folla aveva assaltato la stazione, aveva prelevato Waris dalla cella e lo aveva trascinato in strada nudo, dove era stato picchiato a morte, anche con bastoni e aste di metallo. Secondo  la folla era stata interrotta dall’intervento di reparti della polizia supplementari mentre cercava di bruciare il cadavere della vittima, cosa che avviene in molte occasioni dopo i linciaggi.Total madness!!! An angry mob attacked the police station in Nankana Sahib. Reportedly an accused of blasphemy was killed and body burnt by the mob. Apparently police was unable to control the situation. — Shiraz Hassan (@ShirazHassan) In Pakistan, stato islamico, la legge prevede anche la pena di morte come punizione per atti blasfemi. Quando non sono preceduti da giustizia sommaria da parte della folla i processi hanno spesso un verdetto scritto in partenza: assolvere un accusato di blasfemia può essere pericoloso per gli stessi giudici.L’ultimo caso di linciaggio per sospetta blasfemia ad aver avuto una certa rilevanza internazionale era stato quello di cui era stato vittima Priyantha Diyawadana, cittadino dello Sri Lanka e manager d’azienda, accusato di aver strappato alcuni manifesti che riportavano frasi di Maometto: era stato picchiato a morte dalla folla e il suo corpo era stato bruciato. Indagini successive riscontrarono che le accuse erano false e che il manager era stato vittima di una vendetta privata da parte di alcuni dipendenti che avevano aizzato la folla.Una commemorazione del manager dello Sri Lanka ucciso in Pakistan (AP Photo/K.M. Chaudary)Secondo molte organizzazioni locali e internazionali che si occupano di diritti umani, fu un caso piuttosto esemplificativo di come le accuse di blasfemia vengano utilizzate in Pakistan. Secondo  della commissione per i Diritti umani del Pakistan nel biennio fra il 2021 e il 2022 sono state 585 le denunce per blasfemia registrate dalla polizia nel paese, con un’alta concentrazione nella regione del Punjab.Il linciaggio di sabato è stato condannato dal primo ministro pakistano , che ha inoltre ordinato indagini sul comportamento della polizia. Anche queste sono reazioni piuttosto consuete, che si sono ripetute per casi diversi con primi ministri diversi. Il problema è che il Pakistan non ha mai davvero affrontato la questione e soprattutto non ha mai messo in discussione la rigidissima legge sulla blasfemia, già al centro di polemiche internazionali per il caso di , ragazza cristiana di undici anni condannata a morte per blasfemia e assolta solo otto anni dopo sotto forti pressioni della comunità internazionale.Al contrario, la legge contro la blasfemia è stata resa più rigida , per decisione del parlamento: se insultare il Corano o il profeta Maometto poteva già portare a una condanna a morte, ora anche atti e parole contro i parenti del profeta possono essere puniti con dieci anni di prigione, estendibili fino all’ergastolo in caso di determinate aggravanti. Il Pakistan ha ereditato una legge ottocentesca dell’Impero britannico riguardo alla blasfemia, e a partire dagli anni Ottanta l’ha resa più stringente e ha aumentato le pene. Oggi è uno dei tre paesi al mondo, insieme a Brunei e Mauritania, a prevedere la pena di morte per blasfemia.Il Pakistan non è però l’unico paese dell’area in cui i linciaggi e le accuse per motivi religiosi sono frequenti: anche in India , condotti per lo più da persone indù nei confronti delle minoranze sikh e islamiche. Sono favoriti da una legislazione carente nel contrastare le manifestazioni violente della folla e talvolta indirettamente alimentati dalla politica, che sfrutta le divisioni religiose per generare consenso. Il partito di governo induista di Narendra Modi negli ultimi anni si è spostato su posizioni che vengono definite sempre più di “estremismo religioso”. ",
        "ranked": 6,
        "placed": "Abroad",
        "epoch": 1676372408.61776,
        "language": "IT",
        "source": "ilPost"
    }
]
