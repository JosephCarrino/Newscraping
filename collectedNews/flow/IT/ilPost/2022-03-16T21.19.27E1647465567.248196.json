[
    {
        "title": "Il ministro Massimo Garavaglia e l’ex vice presidente della Lombardia Mario Mantovani sono stati assolti in appello in un processo su un presunto appalto truccato",
        "date_raw": "March 14, 2022",
        "date": "2022-03-14",
        "url": "https://www.ilpost.it/politica/",
        "news_url": "https://www.ilpost.it/2022/03/14/garavaglia-mantovani-assolti-appello/",
        "subtitle": " Il ministro del Turismo Massimo Garavaglia e l’ex vice presidente della Lombardia Mario Mantovani sono stati assolti in appello nell’ambito di un processo su una gara d’appalto nella sanità in Lombardia. Garavaglia, della Lega, era già stato assolto in primo ",
        "content": "Il ministro del Turismo Massimo Garavaglia e l’ex vice presidente della Lombardia Mario Mantovani sono stati assolti in appello nell’ambito di un processo su una gara d’appalto nella sanità in Lombardia. Garavaglia, della Lega, era già stato assolto in primo grado dall’accusa di turbativa d’asta; Mantovani, di Fratelli d’Italia, era stato invece condannato in primo grado a 5 anni e 6 mesi, con l’accusa di turbativa d’asta, corruzione e concussione.I fatti risalgono all’inizio del 2014, quando Garavaglia era assessore regionale all’Economia. La procura aveva accusato Garavaglia e Mantovani (che all’epoca era in Forza Italia) di avere manipolato una gara d’appalto sul servizio di trasporto per i pazienti dializzati per far vincere la Croce Azzurra Ticinia Onlus, ai danni di altre quattro associazioni di volontariato. Mantovani  nell’ottobre del 2015 e rimesso in libertà nell’aprile successivo per la decorrenza dei termini.Oltre a Mantovani, la Corte d’Appello di Milano ha assolto anche tutti gli altri imputati, tra cui l’ex direttore generale della Asl di Milano Giorgio Scivoletto e il presidente della Croce Azzurra Ticina Onlus Giovanni Tomasini, entrambi condannati in primo grado a 2 anni e 2 mesi di carcere.",
        "ranked": 0,
        "placed": "Politics",
        "epoch": 1647461964.753844
    },
    {
        "title": "Come potrebbe essere la riforma del CSM",
        "date_raw": "February 10, 2022",
        "date": "2022-02-10",
        "url": "https://www.ilpost.it/politica/",
        "news_url": "https://www.ilpost.it/2022/02/10/csm-riforma/",
        "subtitle": " La ministra Cartabia proporrà un nuovo sistema di elezione dei componenti nel tentativo di togliere potere alle “correnti” ",
        "content": "Venerdì la ministra della Giustizia Marta Cartabia porterà in Consiglio dei ministri la proposta di riforma del Consiglio Superiore della Magistratura (CSM), l’organo di autogoverno della magistratura. La riforma del CSM è uno dei tre punti principali di una più ampia riforma della giustizia, che ha portato già a modifiche del processo penale e civile, e che l’Italia si è impegnata ad approvare per poter ottenere dall’Unione Europea i finanziamenti del Recovery Fund.Alla base della riforma ci sono due temi fondamentali, la modifica del sistema elettorale con cui vengono scelti i componenti del CSM e la possibilità o meno per i magistrati che decidono di entrare in politica di riprendere le proprie funzioni una volta terminati i propri incarichi o nel caso in cui non vengano eletti. Il principale obiettivo della riforma è togliere peso alle “correnti” politiche all’interno del CSM, soprattutto a causa di  che hanno coinvolto la magistratura italiana negli ultimi anni.La proposta conterrà gli emendamenti apportati al testo presentato inizialmente lo scorso giugno ai capigruppo dei partiti alla Commissione Giustizia della Camera, e modificato in seguito alle richieste delle varie forze della maggioranza. Il testo che verrà approvato dal Consiglio dei ministri sarà poi esaminato di nuovo dalla Commissione Giustizia e a quel punto potrà iniziare la discussione in Parlamento per la sua approvazione. Il testo della riforma emendato sarebbe dovuto arrivare in Consiglio dei ministri già prima della fine del 2021, ma le discussioni interne alla maggioranza sull’elezione del nuovo presidente della Repubblica e sulle misure per contrastare l’aumento dei contagi da coronavirus avevano rallentato i lavori del governo.Soprattutto per il primo tema, quello del sistema elettorale, i tempi sono particolarmente stretti, visto che a luglio ci dovranno essere le elezioni per i nuovi componenti del CSM. La riforma dovrebbe essere quindi approvata sia dalla Camera che dal Senato entro maggio, in modo che le elezioni possano essere indette con il nuovo sistema elettorale. In caso contrario si terranno con il vecchio sistema.Il CSM è composto da 27 membri, di cui 3 che vi partecipano per diritto (il presidente della Repubblica, che lo presiede, e il primo presidente e il procuratore generale della della Corte di Cassazione). Degli altri 24 componenti, 16 sono eletti dai magistrati stessi che li scelgono tra tutti i magistrati italiani (sono i cosiddetti membri “togati”), e gli altri 8 sono eletti dal Parlamento in seduta comune, scelti tra professori universitari in materie giuridiche e avvocati (i cosiddetti membri “laici”). L’elezione dei membri togati è da tempo fonte di discussioni e critiche perché avviene di fatto come un’elezione politica. La magistratura è infatti del tutto autonoma dagli altri poteri dello Stato ed è divisa in “correnti” che funzionano in modo non molto diverso dai partiti politici: alcune sono più centriste, altre più vicine alla sinistra oppure alla destra. Queste fazioni si contendono la guida del sindacato dei magistrati, l’ANM, e di conseguenza anche le cariche elettive all’interno del CSM, dove decidono procedimenti disciplinari e promozioni alleandosi e scontrandosi tra loro. Tra i compiti più importanti del CSM ci sono infatti le nomine e i trasferimenti: per esempio da mesi una delle questioni più importanti e discusse di cui si sta occupando l’organo sono le nomine alla procura di Milano, dopo .Del peso delle “correnti” e degli stretti rapporti che queste hanno spesso con i partiti politici si sa da sempre, ma il problema era diventato particolarmente rilevante a partire da due anni fa per via dell’indagine su Luca Palamara, l’ex consigliere del CSM  di corruzione e poi fonte di una lunga serie di rivelazioni che avevano provocato vari scandali nel mondo della magistratura. Era stato proprio in quell’occasione che partiti e magistrati stessi avevano iniziato a chiedere che il sistema elettorale del CSM venisse modificato per attenuare il peso delle “correnti” al suo interno.Attualmente il sistema elettorale del CSM prevede che i 16 membri togati siano candidati in 3 distinti collegi nazionali: uno per i magistrati di legittimità (cioè i giudici della Corte di Cassazione), uno per i pubblici ministeri e uno per i magistrati di merito (cioè i giudici di tribunali di primo grado e corti di appello). Il sistema elettorale è maggioritario puro con una lista unica nazionale per ciascuna delle tre categorie, quindi risultano eletti i magistrati che in ogni lista ottengono il maggior numero di voti.Un difetto di questo sistema aveva fatto sì che in ogni collegio si candidassero pochissimi magistrati, ovvero quelli indicati dalle correnti e che avevano la certezza di essere eletti. Il sistema elettorale era stato accusato da molte parti di favorire clientelismi, lottizzazioni delle cariche, avanzamenti di carriera legati all’appartenenza politica, e in generale di compromettere la neutralità e l’efficienza del CSM, paragonato dai critici a un «mini parlamento, al cui interno albergano le divisioni per gruppi, le faziosità, le lotte fratricide, l’accaparramento di voti per interessi di parte, il mercato delle nomine e dei favori», come  Andrea Reale sul La proposta fatta dalla ministra Cartabia ai partiti non è ancora stata resa pubblica, ma nelle ultime settimane i giornali ne hanno pubblicato alcune anticipazioni: non essendoci ancora nulla di ufficiale queste informazioni vanno comunque prese con una certa prudenza, dato che potrebbero esserci delle modifiche nei prossimi giorni.La riforma prevederebbe un sistema maggioritario binominale, con un numero maggiore di collegi più piccoli e con preferenza unica (ci sarebbero due eletti per ogni collegio), ma senza nessuna lista. I posti verrebbero aumentati da 16 a 20 (e da 8 a 10 per i “laici”), e i quattro in più verrebbero assegnati ai migliori terzi classificati dei vari collegi. Nella maggioranza di governo soprattutto il centrodestra aveva chiesto che venisse introdotto invece un sorteggio, che avrebbe dovuto eliminare ogni possibilità di politicizzazione delle elezioni. Questa possibilità era stata però da subito scartata dalla Commissione Giustizia della Camera che l’aveva giudicata contraria ai principi della Costituzione.Per quanto riguarda invece il tema dei magistrati che scelgono di entrare in politica, non è ancora chiaro cosa prevederà la riforma Cartabia. In base alle anticipazioni dei giornali, dovrebbe mantenere l’impianto del disegno di legge dell’ex ministro della Giustizia Alfonso Bonafede, su cui a giugno si era basata  la discussione in Commissione Giustizia alla Camera, ma con una modifica.Il disegno di legge prevedeva che i magistrati candidati a un’elezione politica, che venissero eletti o meno, non potessero più tornare a svolgere alcun ruolo in magistratura. La riforma Cartabia dovrebbe invece permettere ai magistrati di rientrare a svolgere le proprie funzioni giuridiche solo dopo un determinato periodo di tempo (alcuni giornali scrivono cinque anni, ma non è certo), in cui potrebbero svolgere solo ruoli amministrativi, e non giudicanti. Sembra però che  la questione di quali limitazioni applicare ai magistrati che non si candidano in politica, ma a cui vengono conferiti incarichi politici a chiamata diretta, “tecnici” che possono lavorare nei ministeri, negli enti locali o in altre istituzioni pubbliche. ",
        "ranked": 21,
        "placed": "Politics",
        "epoch": 1647461964.8546555
    },
    {
        "title": "La procura di Firenze ha chiesto il rinvio a giudizio di Matteo Renzi per l’inchiesta sulla fondazione Open",
        "date_raw": "February 09, 2022",
        "date": "2022-02-09",
        "url": "https://www.ilpost.it/politica/",
        "news_url": "https://www.ilpost.it/2022/02/09/fondazione-open-richiesta-rinvio-a-giudizio-matteo-renzi/",
        "subtitle": " \t",
        "content": "La procura di Firenze ha chiesto il rinvio a giudizio per 11 persone, tra cui l’ex presidente del Consiglio Matteo Renzi, nell’ambito , che dal 2012 al 2018 finanziava parte delle attività di Renzi. La procura di Firenze ha chiesto anche il rinvio a giudizio dell’ex presidente della fondazione, Alberto Bianchi, e di alcuni componenti del consiglio di amministrazione: l’imprenditore Marco Carrai e i parlamentari Luca Lotti e Maria Elena Boschi. Gli inquirenti contestano a Renzi il reato di finanziamento illecito ai partiti, e agli altri indagati, a vario titolo, anche i reati di traffico di influenze, corruzione, emissione di fatture false e autoriciclaggio.L’udienza in cui il giudice per l’udienza preliminare (GUP) deciderà se accogliere o meno la richiesta della procura e, nel caso, avviare il processo per Renzi e gli altri indagati si terrà il 4 aprile.La Fondazione fu chiusa nel 2018 e si stima che nei suoi sei anni di vita abbia gestito circa 6 milioni di euro, usati in parte per sostenere i costi di organizzazione della “Leopolda”, gli appuntamenti degli alleati e dei sostenitori di Renzi organizzati a Firenze negli spazi dell’ex Stazione Leopolda.L’inchiesta però si concentra su quasi 3,6 milioni di euro che secondo la procura di Firenze fra il 2014 e il 2018 sarebbero stati utilizzati «per sostenere l’attività politica di Renzi, Lotti e Boschi e della corrente renziana» del Partito Democratico.Sono soldi che secondo la procura sono incompatibili con le attività di una fondazione politica, dato che furono utilizzati per organizzare eventi, partnership e altre iniziative con cui Renzi avrebbe consolidato la sua leadership all’interno del PD, di cui fu segretario dal 2013 al 2018. Per queste ragioni a Renzi viene contestato il reato di finanziamento illecito ai partiti: benché si limitasse a far parte del suo consiglio di amministrazione senza avere cariche dirigenziali, la procura lo considera il capo della Fondazione.",
        "ranked": 22,
        "placed": "Politics",
        "epoch": 1647461964.9024942
    },
    {
        "title": "Draghi ha detto ai partiti di non preoccuparsi per il suo futuro",
        "date_raw": "February 11, 2022",
        "date": "2022-02-11",
        "url": "https://www.ilpost.it/politica/",
        "news_url": "https://www.ilpost.it/2022/02/11/draghi-partiti-lavoro-candidatura/",
        "subtitle": " «Vorrei rassicurarli che se per caso decidessi di lavorare dopo questa esperienza probabilmente un lavoro lo trovo anche da solo»\t",
        "content": "Durante una conferenza stampa in cui ha annunciato la riforma del Consiglio Superiore della Magistratura decisa dal governo, il presidente del Consiglio Mario Draghi ha risposto a una domanda sull’eventualità che finito il suo incarico a Palazzo Chigi decida di candidarsi in politica. Ha detto che lo esclude chiaramente, aggiungendo una battuta rivolta a chi nelle ultime settimane lo ha proposto per vari ruoli, sia a quello di presidente della Repubblica che a quello, per esempio, di presidente della Commissione europea.Ho visto che tanti politici mi candidano a tanti posti in giro per il mondo, mostrando una sollecitudine straordinaria nei miei confronti. Io li ringrazio molto, ma vorrei rassicurarli che se per caso decidessi di lavorare dopo questa esperienza probabilmente un lavoro lo trovo anche da solo.Draghi: “Io federatore di una coalizione di centro alle elezioni del 2023? Lo escludo. Tanti mi candidano a tanti posti. Vorrei rassicurarli: se decido di lavorare dopo questa esperienza, un lavoro me lo trovo anche da solo”. — Rassegnally (@rassegnally) ",
        "ranked": 19,
        "placed": "Politics",
        "epoch": 1647461964.9867768
    },
    {
        "title": "La conversazione tra Sala e Fontana sui fondi del PNRR al Sud",
        "date_raw": "February 11, 2022",
        "date": "2022-02-11",
        "url": "https://www.ilpost.it/politica/",
        "news_url": "https://www.ilpost.it/2022/02/11/sala-fontana-pnrr-nord-sud/",
        "subtitle": " Il sindaco di Milano si è lamentato con il presidente della Lombardia della distribuzione dei fondi europei, aprendo un dibattito al riguardo\t",
        "content": "Una conversazione tra il sindaco di Milano Beppe Sala e il presidente della Lombardia Attilio Fontana sulla distribuzione dei fondi europei per la ripresa dalla pandemia delineata dal PNRR ha provocato un dibattito che ha coinvolto diversi politici. Nella conversazione, avvenuta al termine di un evento per presentare un accordo tra la compagnia energetica A2A e il Politecnico di Milano, Fontana e Sala esprimono preoccupazione sulla destinazione dei fondi, secondo Sala sbilanciati verso il Sud, e sulla possibilità che i comuni non riescano a produrre progetti e piani di spesa adeguati, sprecando così le risorse. Caro Beppe, è un casino il PNRR e noi non mettiamo a terra un cazzo.  È questo, adesso va bene tutto, però noi dobbiamo farci un po’ più furbi su questa cosa, e fare un po’ più di sistema obiettivamente tra tutti. Perché io sono preoccupato dal fatto che Sud, Sud, Sud, ho capito ma l’innovazione (incomprensibile). Io non ho veramente niente da contestare rispetto a… Voglio chiarezza, è evidente che noi abbiamo una progettualità…  Voi [di Milano, ndr] siete in grado, il comune di Busto Arsizio come cazzo fa? Che non è un comune piccolo, Busto Arsizio.La diffusione del video della conversazione ha provocato una discussione che ha coinvolto tra gli altri Mara Carfagna, ministra per il Sud, che su Twitter ha scritto che «il Pnrr al Sud-Sud-Sud è un’opportunità anche per il Nord». Sala  argomentando meglio e spiegando la sua posizione: «Destinare al nostro Sud il 40% delle risorse italiane è una giusta, incontestabile decisione» visto che il PNRR «ha tra gli scopi fondamentali l’aiuto alle realtà territoriali più in difficoltà», ma «sul restante 60% i bandi a volte funzionano con parametri che tendono ancora a favorire le aree più arretrate. Per cui è certo che alla fine al Sud andranno più del 40% delle risorse».Caro , il Pnrr al Sud-Sud-Sud è un’opportunità anche per il Nord. L'innovazione facciamola insieme. Parliamone! — Mara Carfagna (@mara_carfagna) Alle preoccupazioni di Sala si sono aggiunte quelle di Fontana, secondo cui molti comuni – quelli di provincia, come il citato Busto Arsizio – non abbiano le competenze e le strutture tecniche necessarie per organizzare i progetti e i piani per sfruttare completamente i fondi del PNRR, che per questo in parte potrebbero andare sprecati.",
        "ranked": 20,
        "placed": "Politics",
        "epoch": 1647461965.001105
    },
    {
        "title": "Cosa prevede la riforma del CSM",
        "date_raw": "February 11, 2022",
        "date": "2022-02-11",
        "url": "https://www.ilpost.it/politica/",
        "news_url": "https://www.ilpost.it/2022/02/11/riforma-consiglio-superiore-magistratura/",
        "subtitle": " Riorganizza l'organo di autogoverno della magistratura per limitare il peso delle correnti, e interviene sulle carriere dei magistrati che entrano in politica\t",
        "content": "Il governo ha presentato una proposta di riforma del Consiglio Superiore della Magistratura (CSM), l’organo di autogoverno della magistratura, e delle carriere dei magistrati che entrano in politica, che verrà presentata prossimamente al Parlamento. La riforma riorganizza il CSM nel tentativo di togliere peso alle “correnti” politiche al suo interno, soprattutto in seguito ad  che hanno coinvolto la magistratura italiana negli ultimi anni, e in generale interviene per limitare la politicizzazione del CSM, la lottizzazione delle nomine e stabilire le condizioni da rispettare per i magistrati che vogliono entrare in politica.I punti più importanti sono due: l’elezione dei membri del CSM scelti dalla magistratura, secondo la proposta, avverrà con un sistema misto, maggioritario e proporzionale. Serve a evitare che, come succede attualmente, le elezioni di fatto fossero una formalità, perché si candidavano pochi magistrati ed erano praticamente certi di essere eletti. Il secondo punto riguarda il destino dei magistrati che entrano in politica: non potranno candidarsi nelle regioni in cui hanno esercitato la funzione nei tre anni precedenti, e al loro eventuale rientro nella magistratura potranno svolgere solo incarichi amministrativi o ministeriali.La proposta del governo, a cui si è arrivati dopo settimane di trattative tra i partiti della maggioranza, è uno dei tre punti principali di una più ampia riforma della giustizia, che ha portato già a modifiche del processo penale e civile, e che l’Italia si è impegnata ad approvare per poter ottenere dall’Unione Europea i finanziamenti del Recovery Fund. In un Consiglio dei ministri che si è tenuto oggi sono stati inclusi nella bozza di riforma gli emendamenti al testo presentato inizialmente lo scorso giugno ai capigruppo dei partiti alla Commissione Giustizia della Camera.«È stata una discussione ricchissima e anche molto condivisa», ha detto il presidente del Consiglio Mario Draghi presentando la riforma, aggiungendo che c’è l’impegno per approvarla in tempo per le prossime elezioni del CSM, previste per luglio, e senza fare ricorso alla fiducia (cioè lavorando per mettere d’accordo tutta la maggioranza). «Era una riforma ineludibile», ha detto la ministra della Giustizia Marta Cartabia, perché la magistratura recuperi la fiducia necessaria di fronte ai cittadini.La riforma, i cui contenuti sono stati sintetizzati dai giornali dopo il Consiglio dei ministri, prevede di riportare il numero dei membri elettivi del CSM da 24 a 30, come erano prima di una riforma approvata nel 2002. Venti saranno scelti dagli stessi magistrati – due saranno giudici di Cassazione, 13 giudici di merito e 5 pubblici ministeri – e dieci dal parlamento, selezionati tra professori universitari in materie giuridiche e avvocati (i cosiddetti membri “laici”). A questi si aggiungono le tre persone che vi fanno parte per diritto: il presidente della Repubblica, che lo presiede, il primo presidente e il procuratore generale della Corte di Cassazione.Per quanto riguarda il sistema elettorale, 14 dei 20 magistrati del CSM saranno scelti con un sistema maggioritario che prevederà dei collegi nei quali saranno eletti i due magistrati più votati, su un minimo di sei candidati (se non ci sono, i candidati verranno sorteggiati). Un quindicesimo seggio sarà assegnato a un pubblico ministero sulla base di un calcolo ponderato che individuerà uno tra i terzi più votati. Gli ultimi cinque seggi saranno assegnati invece con un sistema proporzionale nazionale. Non ci saranno liste nazionali, ma ci si potrà candidare individualmente.È un sistema piuttosto articolato che serve soprattutto a introdurre una componente di imprevedibilità nelle elezioni del CSM, accusate da anni di favorire clientelismi, lottizzazioni delle cariche, avanzamenti di carriera legati all’appartenenza politica, e in generale di compromettere la neutralità e l’efficienza dell’organo, paragonato dai critici a un «mini parlamento, al cui interno albergano le divisioni per gruppi, le faziosità, le lotte fratricide, l’accaparramento di voti per interessi di parte, il mercato delle nomine e dei favori», come  Andrea Reale sul La magistratura è infatti divisa in “correnti” che funzionano in modo non molto diverso dai partiti politici: alcune sono più centriste, altre più vicine alla sinistra oppure alla destra. Queste fazioni si contendono la guida del sindacato dei magistrati, l’ANM, e di conseguenza anche le cariche elettive all’interno del CSM, dove decidono procedimenti disciplinari e promozioni alleandosi e scontrandosi tra loro. Tra i compiti più importanti del CSM ci sono infatti le nomine e i trasferimenti: per esempio da mesi una delle questioni più importanti e discusse di cui si sta occupando l’organo sono le nomine alla procura di Milano, dopo .Un altro punto della riforma prevede che le nomine d’ora in poi vengano gestite in ordine cronologico, occupandosi cioè prima di quelle vacanti da più tempo. Serve a evitare che il CSM le decida sulla base di accordi a “pacchetto”, spartendo gli incarichi liberi tra le correnti.L’altro aspetto più rilevante della riforma presentata dal governo riguarda cosa succede ai magistrati che vogliono candidarsi in politica.Sarà vietato esercitare contemporaneamente funzioni giurisdizionali e avere incarichi elettivi e di governo o amministrativi. I magistrati non potranno candidarsi nelle regioni in cui hanno esercitato la funzione nei tre anni precedenti, e al loro eventuale rientro nella magistratura potranno svolgere solo incarichi amministrativi o ministeriali. Nel momento della candidatura, i magistrati andranno in aspettativa senza percepire il compenso.Per quanto riguarda l’eventuale ritorno in magistratura dopo la candidatura in politica, saranno previste varie casistiche a seconda dell’incarico che aveva in precedenza il magistrato e a seconda che sia stato eletto o meno. Chi viene eletto non potrà più svolgere alcuna funzione giurisdizionale, quella cioè che riguarda l’applicazione delle norme e delle leggi, ma sarà messo fuori ruolo in incarichi amministrativi. Chi non viene eletto o viene chiamato a ricoprire incarichi apicali nei ministeri dovrà aspettare invece tre anni prima di poter di nuovo esercitare funzioni giurisdizionali.",
        "ranked": 18,
        "placed": "Politics",
        "epoch": 1647461965.1280503
    },
    {
        "title": "Il ministro Giorgetti dice che il superbonus ha drogato l’edilizia",
        "date_raw": "February 13, 2022",
        "date": "2022-02-13",
        "url": "https://www.ilpost.it/politica/",
        "news_url": "https://www.ilpost.it/2022/02/13/giorgetti-superbonus/",
        "subtitle": " Sostiene che il bonus per le ristrutturazioni abbia contribuito a far salire i prezzi dei materiali e causato un aumento dell'inflazione\t",
        "content": "Il ministro dello Sviluppo economico Giancarlo Giorgetti ha confermato l’intenzione del governo di cambiare le regole dei bonus edilizi e in particolare del superbonus, l’agevolazione fiscale per gli interventi di ristrutturazione che migliorano l’efficienza energetica di case e condomini. Oltre a costare moltissimo allo Stato, il superbonus è considerato poco equo perché favorisce le fasce benestanti della popolazione, sembra portare benefici limitati in termini di emissioni risparmiate e ha favorito la nascita di molte piccole aziende edili spesso improvvisate, con rischi non trascurabili per la sicurezza sul lavoro. Un altro problema sono le frodi. Nel 2021 sono stati segnalati e bloccati quattro miliardi di euro di crediti legati ai bonus edilizi, tra cui il superbonus. Delle frodi  anche il presidente del Consiglio Mario Draghi. Durante la conferenza stampa di fine anno, aveva spiegato che le frodi e l’aumento dei prezzi, attribuibile in parte al superbonus, erano due motivi validi per non confermare gli incentivi anche per i prossimi anni. Nonostante il parere contrario del governo, il Parlamento aveva poi deciso di mantenere il superbonus senza significative correzioni, arrivate solo a fine gennaio con il nuovo e discusso decreto.Il ministro Giorgetti,  dal , ha ribadito alcune delle critiche che erano state fatte da Draghi:«Il governo aveva cercato di limitarlo, poi il Parlamento ha deciso di allargare le maglie, anche troppo. Ora costerà moltissimo. Stiamo mettendo un sacco di soldi sull’edilizia che, per carità, può aver avuto senso sostenere nella fase più dura della pandemia e di certo contribuisce chiaramente alla crescita. Ma ora droghiamo un settore in cui l’offerta di imprese e manodopera è limitata. Stiamo facendo salire i prezzi e contribuiamo all’inflazione».Il governo  per cercare di limitare le frodi con il blocco della cessione a più intermediari dei crediti d’imposta, cioè le detrazioni sulle tasse, trasferiti in precedenza tra privati, imprese e banche di fatto come strumento di pagamento. Gli effetti di questa misura, tuttavia, potrebbero non essere stati valutati con sufficiente attenzione dal governo, dato che la limitazione nelle cessioni dei crediti fiscali ha convinto enti e banche a sospenderne l’acquisizione, costringendo le imprese a rivedere i bilanci e a ridiscutere le condizioni con i clienti in corso d’opera.Ora sono attese ulteriori correzioni: , il governo potrebbe ripristinare la cessione multipla, ma solo tra istituti vigilati dalla Banca d’Italia, obbligati alle segnalazioni antiriciclaggio, e all’interno di entità appartenenti ad uno stesso gruppo. Il nuovo provvedimento potrebbe essere discusso e approvato in Consiglio dei ministri la prossima settimana con un nuovo decreto. ",
        "ranked": 17,
        "placed": "Politics",
        "epoch": 1647461965.1836836
    },
    {
        "title": "Conte e il M5S hanno un bel grattacapo legale",
        "date_raw": "February 08, 2022",
        "date": "2022-02-08",
        "url": "https://www.ilpost.it/politica/",
        "news_url": "https://www.ilpost.it/2022/02/08/conte-sospeso-m5s/",
        "subtitle": " Un tribunale di fatto ha annullato la sua elezione a presidente, e c'è una gran confusione su come si possa rimediare\t",
        "content": "Lunedì si è saputo che la sezione civile del Tribunale di Napoli  la delibera con cui lo scorso agosto il Movimento 5 Stelle aveva indetto l’elezione di Giuseppe Conte a capo del partito, di fatto annullando il risultato della consultazione e sospendendolo dalla sua carica. La decisione, che è stata presa in via preliminare e sarà oggetto di una nuova udienza l’8 marzo, ha alimentato la confusione e le tensioni nel partito, in cui  uno scontro di potere fra Conte e l’ex leader Luigi Di Maio.Di fatto, gli stessi dirigenti e parlamentari del M5S non sanno bene quali siano le conseguenze concrete della sospensione, cosa dovrebbero fare e cosa dovrebbe succedere: è una questione di interpretazioni e di zone grigie legali. È probabile che il voto per l’elezione di Conte a presidente sarà ripetuto adeguandosi alle indicazioni del tribunale, e nel frattempo a prendere le decisioni potrebbe essere il fondatore del M5S Beppe Grillo.Lunedì sera Conte ha commentato che la sua leadership non dipende da «carte bollate», e il suo avvocato Francesco Astone ha fatto sapere che presto il M5S organizzerà un nuovo voto sulla leadership di Conte «secondo le indicazioni del giudice». Al momento però sembra che l’unico in grado di prendere decisioni a riguardo sia Grillo, garante del partito, dato che il Tribunale di Napoli ha sospeso anche la delibera con cui il Movimento 5 Stelle aveva cambiato il proprio statuto e introdotto nuovi organismi dirigenziali interni, che sono stati sospesi al pari di Conte.La decisione è stata pubblicata integralmente  e si basa essenzialmente su un pasticcio legale compiuto dal partito nell’approvare le due delibere che permisero l’elezione di Conte e la modifica dello statuto.Il Movimento 5 Stelle è un’associazione – dal punto di vista legale i partiti non esistono, dato che non è mai stato applicato  che li definiva – e come tale deve sottostare al diritto civile, cioè quello che regola i rapporti fra privati. E il diritto civile prevede che i tribunali abbiano il potere di far rispettare gli statuti delle associazioni: è proprio su queste basi che il Tribunale di Napoli ha sospeso l’elezione di Conte, accogliendo in via preliminare il ricorso di tre attivisti del Movimento. Nella sua decisione, il Tribunale di Napoli ha spiegato infatti che le due delibere approvate ad agosto con cui il M5S aveva modificato il proprio statuto e indetto l’elezione di Conte erano irregolari perché votate soltanto dagli iscritti al Movimento da più di sei mesi. Quella di far votare solo gli iscritti da più di sei mesi era una possibilità prevista dal vecchio statuto, ma soltanto «con regolamento adottato dal comitato di garanzia, su proposta del consiglio direttivo», due organi interni. A quanto sembra, la proposta formale del consiglio direttivo non era mai arrivata: perciò la votazione delle due delibere doveva essere estesa a tutti i 195.387 iscritti al partito al momento della proposta, e non solo ai 113.894 che erano iscritti da più di sei mesi.Non è chiaro, materialmente, chi abbia commesso l’errore. «Appena uscita la notizia del provvedimento cautelare, l’ex presidente del Consiglio ha riunito i cinque vice e i fedelissimi, poi s’è visto con Vito Crimi e il notaio di fiducia Alfonso Colucci e sono questi ultimi due, si vocifera, ad aver sbagliato alcuni riferimenti normativi nell’amministrare il passaggio», ha scritto .L’ex capo reggente del partito Vito Crimi ha detto al  che la decisione si basa su «motivazioni risibili» e che «dopo otto mesi dal voto non ci aspettavamo una sospensiva, a un mese dal [giudizio di] merito».In teoria la decisione del tribunale dovrebbe avere ridato il potere di guidare il partito al cosiddetto “comitato direttivo” di cinque persone che , appena sei mesi prima di cambiare di nuovo lo statuto per indire l’elezione di Conte a presidente del partito. Il “comitato direttivo” però non si è mai insediato: quindi secondo diversi pareri la decisione su cosa fare spetta al garante del partito, Beppe Grillo.Martedì mattina, , Grillo ha commentato:Le sentenze si rispettano. La situazione, non possiamo negarlo, è molto complicata. In questo momento non si possono prendere decisioni avventate. Promuoverò un momento di confronto anche con Giuseppe Conte. Nel frattempo, invito tutti a rimanere in silenzio e a non assumere iniziative azzardate prima che ci sia condivisione sulla strada da seguire.",
        "ranked": 23,
        "placed": "Politics",
        "epoch": 1647461965.19515
    },
    {
        "title": "C’è un documento che può risolvere il guaio legale del M5S, o forse no",
        "date_raw": "February 13, 2022",
        "date": "2022-02-13",
        "url": "https://www.ilpost.it/politica/",
        "news_url": "https://www.ilpost.it/2022/02/13/regolamento-crimi-conte-m5s/",
        "subtitle": " L'ex capo reggente Vito Crimi lo ha recuperato dal suo archivio e ora dovrà essere valutato dai giudici del tribunale di Napoli ",
        "content": "L’ex capo reggente del Movimento 5 Stelle Vito Crimi ha trovato nel suo archivio un documento che potrebbe annullare la sospensione del capo politico del partito, Giuseppe Conte.Lunedì, infatti, il tribunale di Napoli  la delibera con cui lo scorso agosto il Movimento 5 Stelle aveva indetto l’elezione di Giuseppe Conte a capo del partito. Il tribunale, sospendendo la delibera come richiesto dal ricorso presentato da tre attivisti, aveva di fatto annullato il risultato dell’elezione.Nella sua decisione, il tribunale di Napoli aveva spiegato che le due delibere approvate ad agosto con cui il M5S aveva modificato il proprio statuto e indetto l’elezione di Conte erano irregolari perché votate soltanto dagli iscritti al Movimento da più di sei mesi. Quella di far votare solo gli iscritti da più di sei mesi era una possibilità prevista dal vecchio statuto, ma soltanto «con regolamento adottato dal comitato di garanzia, su proposta del consiglio direttivo», due organi interni. Secondo il tribunale, la proposta formale non era mai arrivata e per questo la votazione doveva essere estesa a tutti i 195.387 iscritti al partito al momento della proposta, e non solo ai 113.894 che erano iscritti da più di sei mesi.Domenica Vito Crimi  che in realtà la proposta era arrivata nel 2018 con una mail inviata da Luigi Di Maio per chiedere di fissare l’apertura delle convocazioni soltanto agli iscritti da oltre sei mesi. «Ho telefonato ai colleghi del comitato di Garanzia che presiedevo, Roberta Lombardi e Giancarlo Cancelleri, e ho risposto: diamo parere favorevole», ha detto Crimi. «C’è stato anche un verbale. Ma stiamo parlando di legalese, davanti a un fatto politico inattaccabile: il riconoscimento plebiscitario degli iscritti del M5S verso Conte. Nessuno può mettere in dubbio che sia il punto di riferimento di un Movimento che si sta rinnovando».Crimi sostiene che la decisione di far votare le persone iscritte da oltre sei mesi fosse una prassi da ormai quattro anni e per questo motivo nei giorni scorsi non aveva cercato il documento. Dopo la decisione del tribunale, Crimi lo ha recuperato con qualche difficoltà: «Ho fatto il ripristino del backup, ho dovuto richiamare il mio ex segretario che lavorava con me quando ero sottosegretario all’Editoria, all’epoca dei fatti. Mi sono messo a spulciare migliaia di mail. L’indirizzo del comitato di garanzia era aperto a tutti gli iscritti, ogni giorno arrivavano lettere di ogni tipo, i reclami. Non mi ricordavo nemmeno se il regolamento fosse del 2018 o del 2019. Ho riscoperto alcuni regolamenti di cui nemmeno ricordavo l’esistenza». Gli avvocati del Movimento 5 Stelle hanno depositato l’istanza per la revoca del provvedimento cautelare.Al momento, però, non è chiaro se il verbale ritrovato da Crimi nel suo archivio sia sufficiente a convincere i giudici che l’elezione di Conte sia valida. L’avvocato degli attivisti che hanno presentato il ricorso, Lorenzo Borrè, ha scritto sul suo profilo Facebook che «due mail non fanno un regolamento». L’udienza per la revoca del provvedimento cautelare non è stata ancora fissata.",
        "ranked": 16,
        "placed": "Politics",
        "epoch": 1647461965.3301306
    },
    {
        "title": "La Corte Costituzionale deve valutare i referendum su cannabis, eutanasia e giustizia",
        "date_raw": "February 14, 2022",
        "date": "2022-02-14",
        "url": "https://www.ilpost.it/politica/",
        "news_url": "https://www.ilpost.it/2022/02/14/corte-costituzionale-referendum-cannabis-eutanasia-giustizia/",
        "subtitle": " Domani deciderà se i quesiti promossi da Radicali e Lega sono ammissibili, ma c'è una sovrapposizione con la riforma Cartabia\t",
        "content": "Martedì la Corte Costituzionale si pronuncerà sull’ammissibilità di otto referendum: quelli su eutanasia attiva e cannabis legale, e i sei referendum sulla giustizia promossi da Lega e Radicali. I quindici giudici giudicheranno se le questioni al centro dei referendum non rientrano in una delle quattro categorie di leggi che, secondo l’articolo 75 della Costituzione, non possono essere sottoposte a questo tipo di votazione, e valuteranno se ci siano altri criteri di inammissibilità. Se i giudici si pronunceranno a favore dei referendum il presidente della Repubblica, su deliberazione del Consiglio dei ministri, indirà con un decreto i referendum stessi fissandone la data tra il 15 aprile e il 15 giugno.In questi ultimi giorni, il nuovo presidente della Corte Costituzionale Giuliano Amato si era espresso anticipando che approccio avrebbe prediletto, in un modo accolto positivamente dalle associazioni e dai partiti che hanno promosso i referendum. Aveva infatti spiegato: «davanti ai quesiti referendari ci si può porre in due modi: o cercare qualunque pelo nell’uovo per buttarli nel cestino oppure cercare di vedere se ci sono ragionevoli argomenti per dichiarare ammissibili referendum che pure hanno qualche difetto. Noi dobbiamo lavorare al massimo in questa seconda direzione, perché il nostro punto di partenza è consentire, il più possibile, il voto popolare».Il referendum sull’eutanasia legale propone di abrogare una parte dell’articolo 579 del codice penale, che punisce l’omicidio di una persona consenziente: in questo modo sarebbe permessa l’eutanasia attiva, che avviene quando il medico somministra il farmaco necessario a morire e che al momento è illegale in Italia.Il referendum sulla cannabis interviene sul Testo Unico in materia di disciplina degli stupefacenti e sostanze psicotrope sia sul piano della rilevanza penale sia su quello delle sanzioni amministrative di una serie di condotte in materia di droghe. Propone, innanzitutto, di depenalizzare la coltivazione e di eliminare il carcere per qualsiasi condotta illecita relativa alla cannabis, con eccezione dell’associazione finalizzata al traffico illecito. Sul piano amministrativo il quesito propone di eliminare la sanzione della sospensione della patente di guida e del certificato di idoneità alla guida di ciclomotori, oggi prevista per tutte le condotte finalizzate all’uso personale di qualsiasi sostanza stupefacente o psicotropa.I referendum sulla giustizia, se ammessi, potrebbero invece causare alcuni problemi. I sei quesiti sono stati infatti proposti in un momento particolare, proprio mentre il parlamento sta lavorando a una riforma strutturale della giustizia il cui ultimo capitolo – dopo quelli sul processo penale e sul processo civile che sono già diventati legge – ha a che fare con la riforma del Consiglio superiore della magistratura (Csm) e dell’ordinamento giudiziario. Un tema che coincide in parte con quello dei referendum.L’11 febbraio il Consiglio dei ministri aveva approvato la proposta di riforma del Csm e dell’ordinamento giudiziario della ministra della Giustizia Marta Cartabia. Durante una conferenza stampa, il presidente del Consiglio Mario Draghi aveva spiegato che l’approvazione era arrivata all’unanimità anche se fra le diverse forze politiche di maggioranza c’erano e permangono delle «differenze di vedute». «È stata una discussione ricchissima e anche molto condivisa», aveva detto Draghi presentando la riforma, aggiungendo che c’è l’impegno per approvarla senza fare ricorso alla fiducia (cioè lavorando per mettere d’accordo tutta la maggioranza) e in tempo per le prossime elezioni del Csm, previste per luglio. La riforma del Csm approvata in Consiglio dei ministri inizierà il suo iter in commissione alla Camera mercoledì. E ci sono diverse preoccupazioni che la discussione parlamentare sovrapposta alla campagna referendaria, che partirà se la Consulta darà il suo via libera, possa creare confusione e diversi problemi politici.Il primo e il secondo quesito dei referendum di Lega e Radicali riguardano la responsabilità civile dei magistrati e la separazione delle carriere, il terzo interviene sulla custodia cautelare, il quarto chiede di abolire la legge Severino nella parte in cui prevede la sanzione accessoria dell’incandidabilità e del divieto di ricoprire cariche elettive e di governo dopo una condanna definitiva. Il quinto riguarda il requisito della raccolta firme per il magistrato che intende candidarsi al Consiglio superiore della magistratura, l’organo di autogoverno della magistratura, e l’ultimo referendum interviene sulla valutazione dei magistrati: cioè sugli organi che hanno il compito di valutare l’operato dei magistrati e che possono essere composti anche da membri non togati (da avvocati, ad esempio), ma nei quali, oggi, solo i membri togati hanno diritto di voto. Lega e Radicali vogliono dare anche ai membri non togati la possibilità di esercitare il diritto di voto sulle valutazioni dei magistrati.Dei sei referendum proposti, ce ne sono due che potrebbero influire sulla discussione che inizierà alla Camera sulla riforma della ministra della Giustizia Cartabia: quello sulla separazione delle carriere e quello sulla responsabilità civile dei giudici. Il primo avrebbe una conseguenza precisa sul testo. Come ha spiegato il giurista Nello Rossi su , più che di separazione delle carriere dei magistrati sarebbe corretto parlare di separazione delle funzioni: quella tra giudice e pubblico ministero. L’obiettivo del quesito è eliminare la possibilità di passare da una funzione all’altra: oggi questo passaggio è possibile farlo quattro volte. La riforma Cartabia ridurrebbe i passaggi a due, mentre il referendum propone che il magistrato scelga all’inizio della carriera la funzione che poi manterrà durante tutta la vita professionale.Il referendum sulla responsabilità civile diretta avrebbe soprattutto conseguenze politiche. Il referendum prevede che il magistrato paghi di tasca propria l’eventuale condanna per l’errore giudiziario commesso, eliminando pertanto il “filtro” dello stato, il fatto cioè che sia lo stato a rivalersi economicamente sul magistrato. Se il referendum venisse approvato e poi votato dalla maggioranza dei cittadini, commenta , suonerebbe «come l’espressa richiesta di una legge molto severa contro i giudici».Giulia Bongiorno, senatrice e responsabile giustizia della Lega, ha dichiarato che i quesiti referendari sulla giustizia e la riforma del Csm di Cartabia «sono due binari che corrono in parallelo e non sono sovrapponibili» e che «la volontà popolare che si esprimerà sui quesiti referendari scuoterà il timido approccio del Parlamento su temi di grande interesse». Per il Partito Democratico, invece, deve essere il Parlamento a decidere sul tema della riforma della giustizia e Pietro Grasso, oggi senatore di Liberi e Uguali ed ex magistrato, ha dichiarato che il «corto circuito» tra riforma, referendum e campagna referendaria potrebbe «incendiare il clima a danno della possibilità di una buona riforma condivisa».",
        "ranked": 15,
        "placed": "Politics",
        "epoch": 1647461965.4486418
    },
    {
        "title": "Il tribunale di Napoli ha sospeso in via cautelare l’elezione di Giuseppe Conte a presidente del M5S",
        "date_raw": "February 07, 2022",
        "date": "2022-02-07",
        "url": "https://www.ilpost.it/politica/",
        "news_url": "https://www.ilpost.it/2022/02/07/m5s-conte-tribunale-napoli-elezione-spspesa/",
        "subtitle": " \t",
        "content": "Il tribunale di Napoli  in via cautelare le due delibere con cui lo scorso agosto il Movimento 5 Stelle aveva introdotto una modifica dello statuto del partito e proposto l’elezione a presidente di Giuseppe Conte, entrambe approvate con un voto degli iscritti. Al momento non si sa quali conseguenze avrà concretamente la decisione del tribunale di Napoli, e ci si attende che Conte e il M5S facciano a loro volta ricorso. Secondo gli avvocati di chi ha fatto ricorso – un gruppo di attivisti di Napoli – le cariche dirigenziali sono ora «azzerate». Conte ha detto che la sua leadership «non dipende dalle carte bollate», e il M5S ha detto che ci sarà una nuova votazione, ma ancora non si sa quando.Con la decisione di oggi il tribunale di Napoli ha accolto un reclamo presentato a ottobre da alcuni iscritti al M5S che avevano contestato la legittimità di quelle delibere, in particolare il fatto che gli iscritti al M5S da meno di sei mesi fossero stati esclusi dalla votazione, nonché la definizione della maggioranza necessaria per approvare la modifica dello statuto. Si erano anche opposti al fatto che Conte non fosse iscritto al M5S al momento della sua elezione e che fosse stato indicato come unico candidato alla presidenza. Il tribunale ha dato ragione ai ricorrenti, e ha quindi sospeso in via cautelare le delibere per «gravi vizi nel processo decisionale».Il M5S  attraverso un comunicato che era «già in programma, proprio in questi giorni, la convocazione di un’assemblea per sottoporre al voto degli iscritti alcune modifiche statutarie», e che «la ratifica delle delibere sospese in via provvisoria» sarà fatta votare a tutti gli iscritti, anche a quelli «con meno di sei mesi di anzianità».La decisione del tribunale di Napoli è arrivata in un momento particolarmente complicato per il M5S, con uno scontro interno tra una corrente vicina a Conte e un’altra vicina al ministro degli Esteri Luigi Di Maio. Pochi giorni fa Di Maio  dal “comitato di garanzia” del partito, in polemica con Conte, alimentando le voci secondo cui prossimamente ci potrebbe essere una scissione del partito.",
        "ranked": 24,
        "placed": "Politics",
        "epoch": 1647461965.456879
    },
    {
        "title": "Lo scontro nel M5S tra Conte e Di Maio è sempre più grave",
        "date_raw": "February 05, 2022",
        "date": "2022-02-05",
        "url": "https://www.ilpost.it/politica/",
        "news_url": "https://www.ilpost.it/2022/02/05/di-maio-comitato-di-garanzia-m5s/",
        "subtitle": " Di Maio ha annunciato che lascerà il “comitato di garanzia” del partito, per poter fare opposizione interna\t",
        "content": "Luigi Di Maio, ministro degli Esteri e tra le personalità più note del Movimento 5 Stelle, si è dimesso dal “comitato di garanzia” del partito, in polemica con il leader Giuseppe Conte: la sua decisione amplifica le divisioni e gli scontri presenti da tempo tra i suoi due leader più importanti del partito, in cui si parla insistentemente di crisi interne e scissioni.Di Maio ha annunciato le sue dimissioni con  pubblicata su Facebook e indirizzata a Conte e a Beppe Grillo, il fondatore e garante del M5S, in cui spiega di voler sostenere un «nuovo corso» nel partito e che dunque, per esprimere le sue idee come desidera, non può «ricoprire ruoli di garanzia all’interno del MoVimento». In pratica, , Di Maio ha fatto capire che intende fare opposizione interna nel M5S, e per questo ritiene che sia necessario non ricoprire incarichi che dovrebbero essere imparziali e formali.Il comitato di garanzia è un organo di tre membri che ha il compito di sovrintendere alla corretta applicazione delle regole dello statuto del partito, e tra le altre cose ha il potere di sfiduciare all’unanimità il presidente o il garante (rispettivamente Conte e Grillo). Del comitato, Di Maio era anche il presidente. Gli altri due membri sono il presidente della Camera Roberto Fico e l’ex sindaca di Roma Virginia Raggi.In un comunicato fatto avere alle agenzie, il Movimento ha commentato la decisione di Di Maio definendola «uLo scontro tra Di Maio e Conte era diventato evidente nel corso della votazione per il presidente della Repubblica: i due avevano avuto posizioni opposte in diverse fasi della trattativa, e i cronisti politici avevano sostenuto che Di Maio avesse avuto un ruolo fondamentale nell’opporsi alla candidatura di Elisabetta Belloni, voluta invece da Conte.Secondo i retroscena politici delle ultime settimane, Conte sta cercando di rafforzare i legami con l’ala più radicale del Movimento – quella che anni fa si riconosceva intorno all’ex deputato Alessandro Di Battista – e recuperare una certa «radicalità» in vista delle elezioni. Che se fosse per lui, a quanto si legge, andrebbero bene anche se anticipate: in qualità di presidente del M5S comporrebbe lui le liste elettorali, assicurandosi il controllo del partito almeno per qualche anno.Gli obiettivi di Di Maio sembrano invece opposti. La sua corrente, di cui fanno parte alcune decine di parlamentari, sostiene esplicitamente il governo di Mario Draghi e nel corso del tempo ha preso posizioni più moderate rispetto al resto del Movimento. A Di Maio interessa soprattutto imporre la propria visione di un Movimento 5 Stelle moderato e istituzionale, e prendere il posto di Conte alla guida del partito (che era già stato suo fra 2017 e 2020).Nella sua lettera, Di Maio ha fatto ampio riferimento agli scontri, dicendo esplicitamente che «si è iniziato a parlare di scissioni, processi, gogne»; ha poi aggiunto che «tutte le anime, anche chi la pensa in maniera diversa, devono avere spazio e la possibilità di esprimere le proprie idee».Non è chiaro adesso cosa farà Giuseppe Conte. Di Maio, di fatto, sta creando una propria “corrente” all’interno del partito, ma Conte da tempo sostiene che le correnti nel M5S dovrebbero essere vietate.Sul dibattito all’interno del Movimento è intervenuto anche Beppe Grillo, che con  in un certo senso programmatico sul suo blog ha scritto che il M5S deve passare «dai suoi ardori giovanili alla sua maturità».",
        "ranked": 25,
        "placed": "Politics",
        "epoch": 1647461965.464625
    },
    {
        "title": "Il governo vuole riformare le concessioni balneari",
        "date_raw": "February 16, 2022",
        "date": "2022-02-16",
        "url": "https://www.ilpost.it/politica/",
        "news_url": "https://www.ilpost.it/2022/02/16/governo-concessioni-balneari/",
        "subtitle": " Martedì ha chiesto al Parlamento la delega per metterle finalmente a gara, dopo anni di discussioni\t",
        "content": "Martedì sera il governo guidato da Mario Draghi ha approvato due provvedimenti per riformare i meccanismi con cui vengono assegnate le concessioni pubbliche agli stabilimenti balneari, un tema di cui in Italia si discute ormai da una ventina d’anni: la misura del governo, se andrà a buon fine, potrebbe avviare nuove gare pubbliche per le concessioni a partire dal 2024.Per prima cosa il governo ha preso atto, con un decreto legge, della  sentenza del Consiglio di Stato che impone la scadenza di tutte le concessioni entro il 2024. Il governo ha poi approvato un disegno di legge per chiedere al Parlamento una delega per riformare l’intero sistema con una serie di decreti attuativi, compito che di norma spetterebbe proprio al Parlamento. È la prima volta che un governo prende l’iniziativa di riformare le concessioni balneari, che in alcuni casi vengono garantite alle stesse aziende da decenni.La questione è comunque diventata piuttosto urgente dopo la sentenza del Consiglio di Stato, che aveva annullato una norma approvata dal primo governo di Giuseppe Conte, sostenuto dalla Lega e dal Movimento 5 Stelle, che prorogava tutte le concessioni fino al 2033.In realtà, appena pochi giorni prima della sentenza, anche il governo Draghi  a riformare le concessioni balneari, limitandosi a promuovere una «mappatura» delle attuali concessioni. Allora come oggi, il più ostile a una liberalizzazione delle concessioni balneari tra i partiti al governo è la Lega. Nonostante martedì i suoi ministri abbiano votato a favore dell’approvazione dei due provvedimenti – votati all’unanimità – il partito ha già annunciato che intende modificare il disegno di legge durante il suo iter di conversione in legge da parte del Parlamento, verosimilmente per fissare alcuni paletti per la futura legge-delega del governo.Ormai da 15 anni, da quando nel 2006 la Commissione Europea approvò la cosiddetta , il governo italiano dovrebbe liberalizzare le concessioni pubbliche, cioè i beni di proprietà statale come le spiagge, per le quali dovrebbero essere organizzate gare pubbliche con regole equilibrate e pubblicità internazionale. Secondo una stima dell’Unione delle camere di commercio in Italia sono attivi 6.823 stabilimenti balneari, per un totale di circa 12mila concessioni di terreni.La situazione è immobile da decenni e le liberalizzazioni inesistenti: i proprietari degli stabilimenti hanno goduto per decenni di rinnovi delle concessioni quasi automatici e di canoni di affitto molto bassi (in genere pochi euro al metro quadro). In alcuni casi i “bagni” sono gestiti dalla stessa famiglia sin dall’inizio del secolo scorso, in virtù di un patto non scritto: in cambio di concessioni infinite e affitti molto bassi, le aziende balneari avrebbero investito nelle spiagge costruendo strutture ricettive e incentivando così il turismo.Oggi però la loro posizione è diventata di fatto un monopolio, peraltro pattuito a prezzi irrisori. Una stima citata dal  indica che ogni anno lo Stato ricava dalle concessioni balneari circa 115 milioni di euro, a fronte però di un giro d’affari enormemente superiore, da circa 15 miliardi di euro.Il testo del disegno di legge in cui il governo chiede al Parlamento la delega per riformare le concessioni balneari non è ancora disponibile, ma fonti della presidenza del Consiglio fanno sapere che le gare per assegnare le concessioni dovranno essere «imparziali», e favorire la partecipazione «delle microimprese e piccole imprese, e di enti del terzo settore».Le gare però saranno stilate in modo che gli attuali proprietari conservino comunque un certo vantaggio competitivo: conterà «l’esperienza tecnica e professionale già acquisita», «comunque tale da non precludere l’accesso al settore di nuovi operatori», e una corsia preferenziale sarà riservata alle persone che «nei cinque anni antecedenti l’avvio della procedura hanno utilizzato la concessione come prevalente fonte di reddito».Comprensibilmente l’associazione di categoria dei gestori di stabilimenti balneari, Assobalneari, è molto critica della decisione del governo. «",
        "ranked": 12,
        "placed": "Politics",
        "epoch": 1647461967.0071774
    },
    {
        "title": "La Corte Costituzionale ha respinto il referendum sull’eutanasia",
        "date_raw": "February 15, 2022",
        "date": "2022-02-15",
        "url": "https://www.ilpost.it/politica/",
        "news_url": "https://www.ilpost.it/2022/02/15/referendum-eutanasia-respinto/",
        "subtitle": " In una nota ha fatto sapere che in caso di approvazione la legge non avrebbe assicurato «la tutela minima costituzionalmente necessaria della vita umana»\t",
        "content": "La Corte Costituzionale ha giudicato inammissibile il referendum sull’eutanasia attiva, chiesto con una raccolta firme  dall’Associazione Luca Coscioni. In tutto erano state raccolte 1,2 milioni di firme. La sentenza integrale della Corte sarà disponibile nei prossimi giorni.Le motivazioni integrali della decisioni non sono ancora state diffuse.  il referendum è stato respinto perché in caso di legalizzazione dell’eutanasia «non sarebbe stata preservata la tutela minima costituzionalmente necessaria della vita umana, in generale, e con particolare riferimento alle persone deboli e vulnerabili».Il referendum proponeva di abrogare una parte dell’articolo 579 del codice penale, che punisce l’omicidio di una persona consenziente: in questo modo sarebbe stata permessa l’eutanasia attiva, che avviene quando il medico somministra il farmaco necessario a morire e che al momento è illegale in Italia.Era stata proprio la Corte Costituzionale ad avviare di fatto un dibattito pubblico sull’eutanasia e il suicidio assistito quando nel 2019 era intervenuta sulla morte di Fabiano Antoniani, noto anche come “DJ Fabo”,  che a determinate condizioni non è punibile una forma di eutanasia definita assistenza al suicidio, cioè quando una persona di fatto permette a un’altra di suicidarsi.Concretamente, la sentenza stabilì che in Italia si può aiutare una persona a morire senza rischiare di finire in carcere se quella persona ha una patologia irreversibile, se la patologia irreversibile le provoca sofferenze fisiche o anche solamente psicologiche per lei intollerabili, se la persona è pienamente capace di decidere liberamente e consapevolmente, e se è tenuta in vita da trattamenti di sostegno vitale. La Corte Costituzionale aveva di fatto spinto il Parlamento ad approvare una legge in merito: un testo base sul suicidio assistito  dalla commissione Giustizia della Camera, ma da allora non ci sono stati altri sviluppi concreti.Marco Cappato, tesoriere e leader dell’Associazione Luca Coscioni, ha commentato la sentenza della Corte su Twitter spiegando che cercherà «altre strade».La  ha deciso: non potremo votare il Referendum .Percorriamo altre strade: disobbedienza civile, ricorsi. Mi dispiace per chi dovrà sopportare ancora una condizione di sofferenza, e per la democrazia italiana. Ma otterremo l'obiettivo.— Marco Cappato (@marcocappato)  ",
        "ranked": 13,
        "placed": "Politics",
        "epoch": 1647461967.0447097
    },
    {
        "title": "Il governo litiga sul superbonus",
        "date_raw": "February 15, 2022",
        "date": "2022-02-15",
        "url": "https://www.ilpost.it/politica/",
        "news_url": "https://www.ilpost.it/2022/02/15/governo-litiga-superbonus/",
        "subtitle": " Draghi e Franco lo criticano da settimane, Salvini e il M5S lo difendono, e in mezzo ci sono delle cose da decidere\t",
        "content": "Da giorni dentro al governo e alle forze di maggioranza è in corso una animata e delicata discussione sul superbonus 110%, l’agevolazione fiscale per gli interventi di ristrutturazione che migliorano l’efficienza energetica di case e condomini per la quale il governo ha stanziato miliardi e miliardi di euro e che da settimane è oggetto di critiche. Il presidente del Consiglio Mario Draghi e il ministro dell’Economia Daniele Franco hanno criticato duramente la misura, accusandola di aver favorito gravi frodi al fisco, ma il principale partito che l’ha voluta – il Movimento 5 Stelle – continua a difenderla, sostenuto in questi giorni da Matteo Salvini della Lega.In uno dei Consigli dei ministri previsti per questa settimana il governo dovrà probabilmente decidere se e quale correttivo approvare per risolvere un problema seguito a un decreto di fine gennaio, che nel tentativo di contrastare le frodi aveva limitato fortemente un meccanismo alla base del superbonus, col risultato di fatto . Ma le opinioni sul superbonus sono piuttosto discordanti dentro al governo: la Lega sembra piuttosto divisa, tra Salvini che lo difende e il ministro dello Sviluppo economico Giancarlo Giorgetti che lo critica accodandosi a Draghi e Franco. Il M5S intanto non vuole rinunciare a una delle misure che più ha sostenuto negli ultimi anni, mentre il Partito Democratico sembra occupato prevalentemente a mediare. Il  110% era stato  nel 2020 dal secondo governo Conte, sostenuto dal Partito Democratico e dal Movimento 5 Stelle: prevedeva che lo stato rimborsasse, e anzi corrispondesse un sovrapprezzo del 10%, una fascia molto ampia di lavori di ristrutturazione degli edifici residenziali.  Oltre a costare moltissimo allo stato, il superbonus è considerato poco equo perché favorisce le fasce benestanti della popolazione, sembra portare benefici limitati in termini di emissioni risparmiate e ha favorito la nascita di molte piccole aziende edili spesso improvvisate, con rischi non trascurabili per la sicurezza sul lavoro. E le modalità con cui erano stati organizzati i rimborsi, secondo molti osservatori e secondo la presidenza del Consiglio e il ministero dell’Economia, hanno favorito le frodi.Nel weekend, Giorgetti  che il superbonus sta “drogando” il settore edilizio, contribuendo a far salire i prezzi e l’inflazione. Non è un’opinione isolata: Franco aveva definito le truffe legate al superbonus e agli altri bonus edilizi «tra le truffe più grandi che la Repubblica abbia mai visto».I problemi principali individuati dal governo riguardavano la possibilità di cedere per un numero di volte illimitato, tra privati, imprese e banche, i crediti d’imposta, cioè le detrazioni sulle tasse concesse a chi fruisce dei bonus. Erano usati di fatto come strumento di pagamento, ma questi passaggi avevano favorito frodi e fatturazioni false, oltre che il riciclaggio di denaro. Nel 2021 l’Agenzia delle Entrate aveva bloccato quattro miliardi di euro di crediti legati ai bonus edilizi, tra cui il superbonus.Il governo aveva perciò deciso di limitare questo fenomeno permettendo di cedere il credito d’imposta una sola volta. Ma la possibilità di scambiarlo era stata una delle misure che più avevano garantito un’immediata disponibilità di soldi e spinto in modo significativo le ristrutturazioni, favorendo l’espansione del settore edilizio. La limitazione nelle cessioni dei crediti fiscali aveva convinto enti e banche a sospenderne l’acquisizione, costringendo le imprese a rivedere i bilanci e a ridiscutere le condizioni con i clienti in corso d’opera. Da giorni si aspetta che il governo prenda una decisione per correggere questo problema. Le anticipazioni dei giornali dicono che l’idea sia di concedere «fino a tre cessioni dei crediti, ma solo se “bollinati” e solo tra istituti vigilati da Bankitalia, come banche e assicurazioni», scrive oggi . I crediti “bollinati” sarebbero quelli a cui è stato associato un codice dell’Agenzia delle Entrate alla prima emissione, che dovrà sempre essere tracciabile cessione dopo cessione. Serve a dare la possibilità a chi acquisisce un credito di risalire alla sua origine, verificando che corrisponda effettivamente a un lavoro vero.Il governo dovrà poi decidere come occuparsi degli istituti finanziari che a un certo punto hanno acquisito dei crediti d’imposta fasulli: una situazione che riguarda per l’appunto crediti d’imposta per miliardi e miliardi di euro, e che coinvolge in particolare Bancoposta.Il M5S intanto è piuttosto scocciato che Draghi e Franco stiano parlando così male e così insistentemente del superbonus, di cui sono stati e sono ancora i principali sostenitori. Il presidente del Movimento Giuseppe Conte ha detto che «non si può brindare al +6% del PIL e poi gettare fango sul Superbonus, che ci ha reso la locomotiva d’Europa sulle costruzioni».",
        "ranked": 14,
        "placed": "Politics",
        "epoch": 1647461967.0776632
    },
    {
        "title": "Le commissioni Affari costituzionali e Bilancio della Camera hanno approvato l’inserimento del cosiddetto “bonus psicologo” nel decreto Milleproroghe",
        "date_raw": "February 17, 2022",
        "date": "2022-02-17",
        "url": "https://www.ilpost.it/politica/",
        "news_url": "https://www.ilpost.it/2022/02/17/bonus-psicologo-commissioni-approvato-milleproroghe/",
        "subtitle": " \t",
        "content": "Le commissioni Affari costituzionali e Bilancio della Camera  un emendamento al decreto Milleproroghe attualmente in discussione che prevede lo stanziamento di 20 milioni di euro nel 2022 per il finanziamento del cosiddetto “bonus psicologo”. È un contributo economico che serve ad aiutare le persone a sostenere le spese iniziali per un percorso di terapia psicologica, che era stato inizialmente inserito come emendamento alla legge di bilancio ma bocciato nella discussione in Senato lo scorso dicembre.L’eliminazione del bonus dalla legge di bilancio , e alla fine è stato deciso di inserirlo nel decreto Milleproroghe, una norma che serve a rinviare scadenze di legge vicine al termine, ma che di solito finisce per contenere un po’ di tutto. L’emendamento, come tutto il decreto, al momento è in esame nelle commissioni parlamentari e dovrà essere approvato da Camera e Senato per diventare ufficiale.L’emendamento prevede che 10 milioni servano a finanziare il bonus e altri 10 per potenziare le strutture sanitarie che forniscono sostegno psicologico. Il bonus potrà essere ottenuto come parziale rimborso delle spese sostenute per le sedute di terapia, e avrà un importo massimo di 600 euro a persona. Dal bonus saranno escluse le persone con ISEE superiore a 50mila euro.Il testo della riformulazione degli emendamenti sulla salute mentale che battezza il . L’approvazione è arrivata quasi alle 3 del mattino nell’aula dei gruppi parlamentari durante l’esame del dl proroga termini (il cosiddetto milleproroghe…  — nomfup (@nomfup) ",
        "ranked": 11,
        "placed": "Politics",
        "epoch": 1647461967.1002192
    },
    {
        "title": "Cos’è successo al limite all’uso dei contanti",
        "date_raw": "February 21, 2022",
        "date": "2022-02-21",
        "url": "https://www.ilpost.it/politica/",
        "news_url": "https://www.ilpost.it/2022/02/21/contanti-limite-mille-euro-milleproroghe/",
        "subtitle": " Un emendamento al Milleproroghe ha rimandato di un anno l'abbassamento del tetto a mille euro, contro il parere del governo\t",
        "content": "Nel corso dell’esame degli emendamenti al cosiddetto decreto Milleproroghe  che ha rimandato di un anno l’introduzione del limite di mille euro nei pagamenti in contanti. La decisione, presa nella notte tra mercoledì e giovedì della scorsa settimana nelle commissioni congiunte Bilancio e Affari costituzionali della Camera, ha suscitato molte discussioni perché l’emendamento è stato approvato contro il parere del governo.Il limite di mille euro, che serve a contrastare l’uso di grandi quantità di contanti per evadere il fisco, era in realtà già entrato in vigore dallo scorso primo gennaio, quindi di fatto l’emendamento riporta la situazione a com’era a dicembre. Era stato previsto dalla legge di bilancio del 2020, che aveva inizialmente abbassato il limite da 3mila a 2mila euro dal primo luglio 2020, prevedendo un ulteriore abbassamento a 1.000 euro dal 2022, quello annullato e rimandato dall’emendamento del Milleproroghe.Dell’emendamento si è discusso soprattutto perché approvato contro il parere del governo, che è stato battuto per un solo voto in commissione. Era stato presentato da Fratelli d’Italia, partito che è all’opposizione, ma è stato votato anche da esponenti di Forza Italia e della Lega, che invece sostengono il governo Draghi. L’emendamento, come tutto il decreto Milleproroghe, dovrà essere approvato da Camera e Senato per diventare effettivo, ma difficilmente verrà eliminato: il governo aveva infatti posto la fiducia sul decreto, che è stata votata lunedì alla Camera, e un eventuale voto contrario avrebbe fatto cadere il governo. Martedì il decreto sarà esaminato al Senato. Il posticipo dell’abbassamento del limite sui pagamenti in contanti ha soddisfatto tutto il centrodestra, che nel corso degli ultimi anni si era più volte espresso contro. Il leader della Lega Matteo Salvini ha detto che «è una vittoria della Lega e del centrodestra: guardiamo a esempi europei come la Germania».Il partito più critico è stato invece il Movimento 5 Stelle, che aveva introdotto il limite a mille euro durante il secondo governo guidato da Giuseppe Conte (di cui facevano parte anche Partito Democratico, Liberi e Uguali e Italia Viva). Proprio Conte ha commentato l’approvazione dell’emendamento definendola «una mossa […] che finisce per favorire l’economia sommersa». Il Partito Democratico, tramite il senatore Franco Mirabelli, ha invece ribadito la necessità di un tetto a mille euro per l’uso dei contanti, definendola «una misura efficace contro la corruzione e l’evasione e aiuta a contrastare le mafie facilitando la tracciabilità del denaro e contrastando il riciclaggio».La limitazione all’uso dei contanti negli ultimi anni è stata ostacolata sia dal centrodestra che dal centrosinistra. Nel 2002 il primo governo di Silvio Berlusconi, di centrodestra, innalzò il limite a 12.500 euro, ma nel 2007 il governo di centrosinistra guidato da Romano Prodi lo abbassò a 5mila euro.Nel 2008 il successivo governo Berlusconi lo riportò di nuovo a 12.500 euro, ma nel 2010 lo abbassò a 5mila euro e un anno dopo a 2.500 euro. Il primo a portare il tetto dei contanti a mille euro fu il governo di Mario Monti nel 2011, ma il limite venne alzato di nuovo a 3mila euro dal governo guidato da Matteo Renzi, all’epoca segretario del Partito Democratico. ",
        "ranked": 9,
        "placed": "Politics",
        "epoch": 1647461967.1071239
    },
    {
        "title": "L’ex sindaco di Roma Gianni Alemanno è stato condannato in appello a 1 anno e 10 mesi di carcere per finanziamento illecito e traffico di influenze illecite nell’inchiesta “Mafia Capitale”",
        "date_raw": "February 18, 2022",
        "date": "2022-02-18",
        "url": "https://www.ilpost.it/politica/",
        "news_url": "https://www.ilpost.it/2022/02/18/alemanno-condannato-finanziamento-illecito-traffico-influenze-illecite-mafia-capitale/",
        "subtitle": " \t",
        "content": "La Corte di Appello di Roma  Gianni Alemanno, ex sindaco della città, a 1 anno e 10 mesi di carcere per finanziamento illecito e traffico di influenze illecite nell’ambito dell’inchiesta “Mafia Capitale”.La sentenza della Corte di Appello è arrivata dopo che la Corte di Cassazione lo scorso luglio aveva annullato una condanna per corruzione emessa nei confronti di Alemanno , ma  che venisse nuovamente processato dalla Corte di Appello per le accuse di traffico di influenze illecite e finanziamento illecito, per le quali venerdì è stato giudicato colpevole.Alemanno è stato condannato per aver favorito alcuni finanziamenti da parte del comune di Roma alla società municipalizzata Eur SPA. I finanziamenti sarebbero stati destinati a saldare debiti con soggetti riconducibili a Salvatore Buzzi e Massimo Carminati, i due principali imputati nel processo su “Mafia Capitale”, condannati nel processo di appello-bis rispettivamente a 12 e 10 anni di carcere per associazione a delinquere. Alemanno ha detto che aspetterà le motivazioni prima di fare ricorso in Cassazione.",
        "ranked": 10,
        "placed": "Politics",
        "epoch": 1647461967.135979
    },
    {
        "title": "Che cos’è il “Milleproroghe”, e cosa c’è dentro",
        "date_raw": "February 24, 2022",
        "date": "2022-02-24",
        "url": "https://www.ilpost.it/politica/",
        "news_url": "https://www.ilpost.it/2022/02/24/milleproroghe-2022/",
        "subtitle": " Nel provvedimento come al solito c'è un po' di tutto, dal bonus psicologo al rinvio del limite di mille euro ai pagamenti in contanti\t",
        "content": "Giovedì il Senato ha approvato in via definitiva il cosiddetto decreto Milleproroghe, dopo che nei giorni scorsi era stato approvato già dalla Camera e lo scorso  dal Consiglio dei ministri. È un provvedimento che viene approvato quasi ogni anno, e il cui scopo principale è prorogare scadenze di legge vicine al termine (da cui il nome della norma), ma che di solito finisce con il contenere un po’ di tutto.Molto spesso include misure che il governo non è riuscito a inserire nella legge di bilancio di fine anno, che deve essere approvata entro il 31 dicembre per non rischiare di dover fare ricorso all’. Rispetto al testo approvato dal governo, peraltro, nel percorso in Parlamento la legge subisce in molti casi grosse modifiche, come accaduto anche quest’anno.Una delle misure di cui si è parlato di più tra le molte inserite nel decreto di quest’anno è il cosiddetto “”, per cui sono stati stanziati 20 milioni di euro. È un contributo economico che serve ad aiutare le persone a sostenere le spese iniziali per un percorso di terapia psicologica, che era stato inizialmente inserito come emendamento alla legge di bilancio e poi bocciato nella discussione in Senato lo scorso dicembre.L’eliminazione del bonus dalla legge di bilancio , e alla fine è stato deciso di inserirlo come emendamento al decreto Milleproroghe. L’emendamento prevede che 10 milioni servano a finanziare il bonus e altri 10 per potenziare le strutture sanitarie che forniscono sostegno psicologico. Il bonus potrà essere ottenuto come parziale rimborso delle spese sostenute per le sedute di terapia, e avrà un importo massimo di 600 euro a persona. Dal bonus saranno escluse le persone con ISEE superiore a 50mila euro.Un’altra misura molto discussa è il rinvio di un anno dell’abbassamento del tetto di mille euro per i , che serve a contrastare l’uso di grandi quantità di contanti per evadere il fisco. La misura è stata approvata tramite un emendamento proposto dall’opposizione, contro il parere del governo, motivo per cui se n’è parlato come di una sconfitta politica della maggioranza. Il limite di mille euro era in realtà entrato in vigore dallo scorso primo gennaio, e quindi dopo l’approvazione del Milleproroghe la situazione tornerà a com’era a dicembre.Per quanto riguarda le misure fiscali, il decreto Milleproroghe prevede una proroga per la richiesta di rateazione delle cartelle esattoriali, la cui scadenza per la domanda era stata fissata inizialmente al 31 dicembre 2021. È stato inoltre deciso di prorogare i termini di entrata in vigore degli aumenti previsti per le accise sulle sigarette elettroniche, rinviandoli al 2023. Per la scuola, invece, un emendamento prevede che entro il prossimo 15 giugno si dovrà svolgere il nuovo concorso straordinario per l’assunzione di docenti precari con 3 anni di servizio.È stata inoltre introdotta una misura che prevede di destinare i 575 milioni derivati dai fondi sequestrati agli ex proprietari dell’ILVA di Taranto alla bonifica delle aree inquinate esterne, invece che alla decarbonizzazione ed elettrificazione dell’acciaieria, come aveva previsto inizialmente il governo. Questa misura è stata adottata con un emendamento approvato da PD, Movimento 5 Stelle, Forza Italia e Italia Viva, contro il parere del governo e con l’opposizione della sola Lega.Un’altra misura oggetto di attenzioni negli ultimi giorni è quella che proroga fino al primo luglio 2025 la possibilità di fare sperimentazione sugli animali, nell’ambito di studi sugli xenotrapianti d’organo (cioè i trapianti di organi in specie diverse) e sulle sostanze d’abuso, compresi i farmaci. Anche in questo caso la proroga è stata decisa contro il parere del governo, che aveva proposto di estenderla solo fino al 30 giugno 2022. Il primo decreto Milleproroghe fu approvato nel 2005, durante il secondo governo Berlusconi, con lo scopo di rimandare l’entrata in vigore di alcune disposizioni e di allungare una serie di termini e altre scadenze che sarebbero giunte a compimento alla fine dell’anno. Da allora è diventato una specie di tradizione, anche col susseguirsi dei governi.L’utilità del decreto sta nel fatto che in un colpo solo risolve parecchi problemi diversi, permettendo di prorogare per legge una serie di termini che altrimenti dovrebbero essere trattati e risolti separatamente. In quanto decreto legge, poi, le sue misure entrano subito in vigore, non appena viene approvato dal Consiglio dei ministri. Si può quindi approvare rapidamente alla fine dell’anno, senza il rischio di lungaggini parlamentari che magari ne spingerebbero l’approvazione oltre la scadenza dei termini che si vogliono prorogare. In quanto decreto legge, il Milleproroghe deve essere confermato da un voto delle camere entro 60 giorni dalla sua approvazione dal Consiglio dei ministri. Questo ha portato a un altro fenomeno diventato tipico della storia del Milleproroghe: nel corso del passaggio parlamentare e della sua conversione in legge, il decreto viene riempito di un ulteriore carico di micro-norme e disposizioni che interessano a questo o quel parlamentare o gruppo politico.Il risultato di solito è un testo estremamente eterogeneo, che contiene disposizioni sulla più svariata serie di argomenti che si possa immaginare, al punto che nel 2012 era dovuta intervenire la Corte Costituzionale annullando alcune disposizioni contenute nel Milleproroghe del 2010 a causa della manifesta “estraneità alla materia e alle finalità del medesimo decreto”.L’allora presidente della Repubblica Giorgio Napolitano aveva preso particolarmente a cuore l’argomento e per due volte, nel 2011 e poi di nuovo nel 2012,  (nel primo caso Silvio Berlusconi, nel secondo Mario Monti) invitandoli a limitare la tendenza a infilare norme di ogni tipo nel corso del processo di conversione in legge.",
        "ranked": 8,
        "placed": "Politics",
        "epoch": 1647461967.1788838
    },
    {
        "title": "Matteo Renzi è stato condannato dalla Corte dei Conti a pagare 70mila euro per danno erariale, per fatti relativi a quando era sindaco di Firenze",
        "date_raw": "March 03, 2022",
        "date": "2022-03-03",
        "url": "https://www.ilpost.it/politica/",
        "news_url": "https://www.ilpost.it/2022/03/03/renzi-condanna-danno-erariale/",
        "subtitle": " \t",
        "content": "Matteo Renzi, ex presidente del Consiglio e attuale leader di Italia Viva,  dalla Corte dei Conti della Toscana a pagare 69.738 euro per danno erariale. La condanna, di primo grado, si riferisce a fatti avvenuti quando Renzi era sindaco di Firenze, tra il 2009 e il 2014: l’accusa nei confronti di Renzi era di aver assegnato incarichi dirigenziali nell’amministrazione del comune a persone che non ne avevano i requisiti.Gli incarichi al centro delle accuse sono quelli che erano stati conferiti a Marco Agnoletti e Bruno Cavini, nominati nel 2009 rispettivamente responsabile dell’ufficio per la comunicazione esterna del comune e portavoce del sindaco. Secondo la Corte dei Conti l’assegnazione degli incarichi fu illegittima perché Agnoletti e Cavini non erano laureati, come invece prevede la legge per i dirigenti pubblici. Oltre a Renzi sono stati condannati per danno erariale altri due dirigenti comunali di allora, Claudio Martini (che dovrà pagare 34.969 euro) e Sarina Liga (che dovrà pagare 313.821 euro).Negli anni scorsi Renzi era già stato condannato due volte in primo grado per danno erariale dalla Corte dei Conti della Toscana, per altri fatti relativi al suo operato da sindaco di Firenze. In entrambi i casi era stato assolto in appello.",
        "ranked": 7,
        "placed": "Politics",
        "epoch": 1647461967.1917949
    },
    {
        "title": "La questione del cognome materno",
        "date_raw": "March 03, 2022",
        "date": "2022-03-03",
        "url": "https://www.ilpost.it/politica/",
        "news_url": "https://www.ilpost.it/2022/03/03/figli-cognome-madri/",
        "subtitle": " Al Senato sono in discussione sei proposte per superare l'automatismo della trasmissione di quello paterno ai figli e alle figlie ",
        "content": "Lo scorso 15 febbraio in Commissione giustizia del Senato è iniziata la discussione sulle proposte di legge per attribuire direttamente ai figli e alle figlie il cognome della madre ed eliminare così l’automatismo dell’assegnazione del cognome paterno, da molte e molti ritenuto discriminatorio non soltanto rispetto ai figli e alle figlie, ma più in generale anche nei rapporti e tra i componenti della coppia.È da oltre quarant’anni che in Italia si parla di questa possibilità: ci sono state sentenze e convenzioni internazionali ratificate dall’Italia, ripetuti richiami e raccomandazioni delle istituzioni europee, disegni di legge presentati e mai discussi e altri mai approvati in via definitiva, ma ancora oggi non è possibile attribuire al figlio o alla figlia il solo cognome della madre.In Italia la norma per dare il cognome paterno ai figli e alle figlie è sempre stata implicita. Non c’è, insomma, una legge che stabilisce questa prassi esplicitamente ma una serie di altre norme che la presuppongono: alcuni articoli del codice civile e alcuni decreti del presidente della Repubblica, come il 396 del 2000 che prevedeva il divieto di imporre al figlio lo stesso nome del padre, se in vita, per evitare omonimie.Dal 2017 è invece possibile affiancare il cognome materno a quello del padre se entrambi i genitori sono d’accordo, attraverso una procedura amministrativa stabilita dal ministero dell’Interno. Non è stato dunque riconosciuto un diritto attraverso una legge, il cognome materno deve venire comunque per secondo, non è possibile invertirli e non è possibile nemmeno scegliere solo il cognome materno. In caso di disaccordo, continua a prevalere l’attribuzione del solo cognome paterno. Questo vale se i genitori sono sposati.Se invece non lo sono è possibile, attraverso una procedura piuttosto complicata, attribuire al bambino il solo cognome materno facendolo riconoscere inizialmente solo alla madre, e poi in seguito anche al padre. La procedura deve essere confermata dal Tribunale dei minori, che deciderà se lasciare il solo cognome materno, aggiungere quello del padre o sostituire quello materno con quello paterno.In molti altri paesi europei non funziona così. Esistono infatti delle leggi che, pur nelle differenze, sono tutte ispirate allo stesso principio: quello della possibilità di attribuire al proprio figlio o alla propria figlia al momento della nascita il cognome paterno, materno o quello di entrambi i genitori. In alcuni paesi, in mancanza di un accordo tra i genitori, vengono apposti entrambi i cognomi in ordine alfabetico, come in Francia, mentre in Lussemburgo è previsto un sorteggio. In Danimarca, Norvegia, Svezia e Finlandia,  la giurista Maria Dell’Anno, se non viene data un’indicazione viene apposto d’ufficio il cognome della madre, così come in Austria.La Spagna — e in generale i paesi dell’America latina, a parte qualcuno — rappresenta a sua volta un’eccezione: c’è infatti la regola del “doppio cognome”, per cui i figli portano il primo cognome di entrambi i genitori.La costituzionalista Carla Bassu ha spiegato che «in Italia l’apposizione del cognome paterno riflette una struttura sociale storicamente patriarcale in cui il ruolo pubblico era riservato agli uomini “capifamiglia” e le donne passavano dalla tutela del padre a quella dello sposo del quale assumevano, a dimostrazione della “cessione” avvenuta, anche il cognome». L’automatismo nell’assegnazione del cognome paterno (cioè del “nome di famiglia”) riflette insomma una tradizione giuridica costruita sulla figura del “pater familias” che aveva un potere educativo e correttivo su moglie e figli (il cosiddetto jus corrigendi). Una tradizione giuridica che puniva unicamente l’adulterio della moglie, che dava rilevanza penale alla causa d’onore, all’istituto del “matrimonio riparatore” e che considerava la violenza sessuale un delitto contro la moralità pubblica e il buon costume.«Il cognome non è solo una scelta tecnica: è una questione di potere, visibilità sociale e autorevolezza, negata alle donne e dalle donne stesse spesso sottovalutata»  su  qualche giorno fa la giornalista femminista Monica Lanfranco che, dopo una procedura lunga e costosa, è riuscita a far aggiungere accanto al cognome paterno dei suoi figli anche il suo. «Pensare che la lotta per il cognome materno sia una questione secondaria significa non vedere il meccanismo omissivo, segregativo, cancellatorio, ».Tra i più contrari alla possibilità di assegnare il cognome materno ai figli c’è il senatore leghista Simone Pillon, portavoce delle principali battaglie dell’integralismo cattolico, secondo il quale «il cognome paterno non è da considerare come un retaggio patriarcale, ma come il regalo più prezioso che un padre possa fare ai figli. La madre dona il corpo, il padre consegna l’appartenenza ad una storia, ad una comunità, ad una famiglia». Eliminare per legge «il dovere del padre di dare il cognome ai figli» non è di conseguenza, per Pillon, «una conquista di civiltà ma un ulteriore passo verso l’oblio della propria tradizione e in definitiva verso la dissoluzione della famiglia».Il sistema dell’automatismo del cognome paterno è stato più volte messo in discussione in tribunale. La prima sentenza risale al 1982 quando la giornalista e scrittrice Iole Natoli, tuttora impegnata in questa battaglia, sostenne che in base ad alcuni articoli della Costituzione imporre alla nascita il solo cognome del padre fosse illegittimo perché lesivo «della dignità sociale della donna». Il tribunale civile di Palermo non accettò però la sua richiesta sostenendo che attribuire automaticamente il cognome paterno fosse «un principio secolare riconosciuto dal diritto» da tempo immemorabile. E che fosse talmente «radicato nelle consuetudini e penetrato nel costume da essere accolto universalmente».Le sentenze più significative arrivarono comunque vent’anni dopo e sono state ricostruite in un lungo e documentato  di Dell’Anno. Nel 2000, Alessandra Cusan e Luigi Fazzo, due coniugi di Milano, fecero ricorso al Tribunale di Milano per ottenere la rettifica dell’atto di nascita della loro prima figlia a cui volevano fosse attribuito solo il cognome materno. Il Tribunale rifiutò la loro richiesta in primo e secondo grado e loro portarono il caso in Cassazione.Nel 2006, con la sentenza numero 61, la Corte Costituzionale affermò che il sistema dell’attribuzione del cognome paterno in Italia era un «retaggio di una concezione patriarcale della famiglia la quale affonda le proprie radici nel diritto di famiglia romanistico, e di una tramontata potestà maritale, non più coerente con i principi dell’ordinamento e con il valore costituzionale dell’uguaglianza tra uomo e donna». Ma il ricorso di Cusan e Fazzo non venne accettato perché una dichiarazione di incostituzionalità avrebbe lasciato un vuoto che solo il Parlamento avrebbe potuto colmare.Nel 2011 Cusan e Fazzo presentarono dunque una richiesta al ministro dell’Interno che tramite un provvedimento amministrativo acconsentì ad aggiungere ai figli della coppia anche il cognome della madre. Avendo ottenuto una concessione, ma non il riconoscimento di un diritto, i due si rivolsero alla Corte europea dei diritti umani che, nel 2014, condannò l’Italia stabilendo che l’attribuzione automatica del cognome del padre – con cancellazione altrettanto automatica della genealogia materna – rappresentava una chiara discriminazione basata sul sesso, in particolare dell’articolo 14 e dell’articolo 8 della .In quegli stessi anni, in seguito al ricorso di un’altra coppia di genitori, venne posta alla Corte Costituzionale una nuova questione di costituzionalità sull’attribuzione automatica del cognome paterno che, stavolta, venne accolta. La sentenza 286 del 2016 stabilì che la preclusione «per la madre di attribuire al figlio, sin dalla nascita, il proprio cognome» pregiudicasse «il diritto all’identità personale del minore» e, al contempo, costituisse «un’irragionevole disparità di trattamento tra i coniugi».La Corte stabilì insomma che la diversità di trattamento dei coniugi nell’attribuzione del cognome ai figli, «in quanto espressione di una superata concezione patriarcale della famiglia e dei rapporti fra coniugi» non è compatibile «né con il principio di uguaglianza, né con il principio della loro pari dignità morale e giuridica». Venne dunque dichiarata l’illegittimità costituzionale delle norme che implicitamente in Italia stabilivano l’automatismo del cognome paterno.La Corte parlò anche di «un indifferibile intervento legislativo, destinato a disciplinare organicamente la materia, secondo criteri finalmente consoni al principio di parità». Ma quell’intervento legislativo non ci fu, sostituito da una semplice  del ministero dell’Interno. Dal 2017 è dunque possibile, se i genitori sono entrambi d’accordo, fare richiesta al prefetto per attribuire al momento della nascita «anche» il cognome materno, ma dopo quello paterno. Un altro importante capitolo di questa vicenda è tuttora in corso. Nel 2021 è arrivato alla Corte Costituzionale il ricorso di una coppia di genitori non sposati per attribuire alla figlia il solo cognome materno. L’udienza è fissata per il prossimo aprile. La prima proposta di legge sulla scelta del cognome dei figli e delle figlie fu preparata nel 1979 dalla socialista Maria Magnani Noya, a cui seguì quella del 1989 di Laura Cima dei Verdi. Da lì in poi, e tra i molti disegni di legge presentati, quello che arrivò più avanti nell’iter parlamentare fu quello del 2014 del governo Letta. Dopo essere stato approvato alla Camera, e già , si fermò al Senato.Le proposte di legge attualmente in discussione alla Commissione Giustizia sono sei e sono state presentate, a partire dal 2018, da diversi partiti e gruppi politici (Liberi e Uguali, PD, M5S, Forza Italia-Udc, Per le autonomie). Altre tre proposte sono state depositate alla Camera.Tutte introducono per i genitori il principio della libera scelta sul cognome, e prevedono che i genitori decidano, di comune accordo, di attribuire uno solo o entrambi i cognomi ai propri figli, nell’ordine preferito. Nel caso non ci fosse accordo sul numero dei cognomi o sul loro ordine verrebbero attribuiti entrambi i cognomi seguendo l’ordine alfabetico. Nessuna delle proposte si occupa però di regolamentare i casi in cui i figli siano stati registrati col solo cognome paterno, lasciando dunque come unica strada valida quella di far ricorso al prefetto.L’avvio della discussione in commissione Giustizia dovrebbe portare all’adozione di un testo unico e la commissione stessa è stata riunita in sede redigente, una procedura per accelerare l’iter di approvazione delle leggi e che prevede che la commissione deliberi sul testo articolo per articolo, mentre all’aula spetterà soltanto la votazione finale. Per protestare contro l’automatismo italiano nell’attribuzione del cognome, negli ultimi anni sono nati diversi gruppi e sono state avviate numerose campagne di sensibilizzazione, animate da giuriste, costituzionaliste e attiviste. In generale, la modifica che è stata preferita in questa lunga elaborazione è che a essere trasmessi al figlio o alla figlia siano i cognomi di entrambi i genitori, per evitare che di fatto continui a prevalere l’automatismo dell’assegnazione del cognome paterno, per prassi e per cultura.Bassu  che l’impostazione basata esclusivamente sulla discrezionalità dei genitori rischia di tradursi «in una nuova prevalenza della componente maschile per ragioni ancorate alla tradizione ma anche a delicate dinamiche di tipo sociale ed economico che portano ancora la donna a essere, in molti casi, parte debole nella coppia». Andrebbe in questo caso prevista anche una casistica per determinare come debbano trasmettersi i cognomi nelle generazioni successive «in un senso non discriminatorio».",
        "ranked": 6,
        "placed": "Politics",
        "epoch": 1647461967.2481904
    }
]
