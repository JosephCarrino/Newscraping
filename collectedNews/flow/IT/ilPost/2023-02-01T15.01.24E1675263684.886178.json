[
    {
        "title": "Negli Stati Uniti sono stati incriminati quattro uomini sospettati di essere coinvolti nell’omicidio del presidente haitiano Jovenel Moïse",
        "date_raw": "February 01, 2023",
        "date": "2023-02-01",
        "url": "https://www.ilpost.it/mondo/",
        "news_url": "https://www.ilpost.it/2023/02/01/negli-stati-uniti-sono-stati-incriminati-quattro-uomini-sospettati-di-essere-coinvolti-nellomicidio-del-presidente-haitiano-jovenel-moise/",
        "subtitle": " ",
        "content": "Quattro uomini sospettati di essere coinvolti nell’omicidio del presidente haitiano  sono stati incriminati negli Stati Uniti, dove sono stati trasferiti per essere processati. Moïse fu ucciso nel luglio 2021 in circostanze ancora poco chiare durante l’irruzione di un gruppo di persone nella sua residenza nella capitale Port-au-Prince. Sull’omicidio non stanno indagando solo le forze di sicurezza haitiane, ma anche quelle statunitensi, che stanno investigando sia persone con doppia cittadinanza haitiana e statunitense, sia persone sospettate di essere coinvolte per altri motivi, nell’ambito degli stretti rapporti tra i due paesi.Gli uomini  negli Stati Uniti sono gli haitiani-americani James Solages e Joseph Vincent, tra i primi sospettati arrestati subito dopo l’attentato, e Germán Rivera García, ex capitano delle forze armate colombiane, che secondo le autorità haitiane sarebbe stato tra gli esecutori materiali dell’operazione nella casa di Moïse. Il quarto uomo è Christian Emmanuel Sanon, un medico e sacerdote haitiano che viveva in Florida e si ritiene essere una figura di spicco nella pianificazione dell’attentato.Il dipartimento della Giustizia degli Stati Uniti ha detto che Solages, Vincent e Rivera García sono stati incriminati con l’accusa di aver pianificato di uccidere una persona in un paese diverso dagli Stati Uniti e aver fornito materiale e assistenza per farlo. Sanon invece è accusato di aver trafugato illegalmente ad Haiti vari beni, tra cui una ventina di giubbotti antiproiettile. I quattro compariranno mercoledì in un tribunale federale a Miami, in Florida.In totale sono sette le persone sospettate di essere coinvolte nell’attentato di Moïse che si trovano sotto la custodia delle autorità americane: altre decine sono in custodia cautelare ad Haiti, dove però le indagini sembrano da tempo piuttosto ferme. ",
        "ranked": 0,
        "placed": "Abroad",
        "epoch": 1675260084.5398278,
        "language": "IT",
        "source": "ilPost"
    },
    {
        "title": "Cosa sono le colonie israeliane",
        "date_raw": "January 30, 2023",
        "date": "2023-01-30",
        "url": "https://www.ilpost.it/mondo/",
        "news_url": "https://www.ilpost.it/2023/01/30/colonie-israeliane-cisgiordania/",
        "subtitle": " Gli insediamenti illegali costruiti a Gerusalemme est e in Cisgiordania sono spesso città con migliaia di abitanti, scuole, strade, distretti industriali\t",
        "content": "L’attentato compiuto a Gerusalemme venerdì sera, nel quale  sono state uccise mentre uscivano da una sinagoga, è avvenuto in un luogo piuttosto significativo e conteso da decenni. Si chiama Neve Yaakov (“l’oasi di Giacobbe”) ed è la colonia israeliana più periferica fra quelle costruite nella parte est della città, che Israele occupa con la forza da più di cinquant’anni.Neve Yaakov è una delle decine di colonie che Israele mantiene nei territori che secondo gran parte della comunità internazionale appartengono ai palestinesi, cioè Gerusalemme est e la Cisgiordania, e che dovrebbero far parte di un futuro stato palestinese. Le colonie israeliane sono ritenute  a una pace duratura fra israeliani e palestinesi e sono spesso al centro delle violenze e tensioni che coinvolgono ciclicamente questo pezzo di mondo, .Ormai da anni, però, in Israele non esiste alcun dibattito vero sul loro smantellamento. Sia perché ritenuto concretamente poco realizzabile, dato che ormai in molti casi queste colonie assomigliano a piccole città (il termine “colonie” è piuttosto datato); sia perché i diversi governi di destra che si sono succeduti negli anni hanno sempre promesso di proteggerle e ampliarle. Il governo attuale, guidato da Benjamin Netanyahu e sostenuto da una maggioranza di destra, ha inserito l’espansione delle colonie in Cisgiordania .La colonia israeliana di Pisgat Ze’ev, la più grande fra quelle costruite intorno a Gerusalemme est (AP Photo/Maya Alleruzzo)Le colonie israeliane furono fondate dopo la fine della Guerra dei sei giorni, combattuta nel 1967 fra Israele e una coalizione di stati arabi che in parte difendevano gli interessi dei palestinesi. Alla fine della guerra, Israele conquistò tutta la Cisgiordania, cioè la fascia di territori che si estende più o meno da Gerusalemme fino alla sponda occidentale del fiume Giordano, al di là del quale c’è la Giordania. Oltre alla Cisgiordania, Israele conquistò anche l’intera città di Gerusalemme: la parte ovest faceva già parte del suo territorio, mentre la parte est, abitata soprattutto da palestinesi, dal 1948 fino a quel momento aveva fatto parte della Giordania.Le conquiste fatte da Israele durante la Guerra dei sei Giorni non sono mai state riconosciute dalla comunità internazionale, che fin dalla Seconda guerra mondiale sostiene la necessità di creare uno stato palestinese dentro ai confini proposti dall’ONU nel 1948.Ancora oggi , che corrono lungo la cosiddetta “Green Line” e comprendono tutta la Cisgiordania e Gerusalemme est, vengono considerati dai paesi occidentali e da quelli a maggioranza araba come la base da cui ripartire per un negoziato di pace fra israeliani e palestinesi. Ogni anno che passa però una trattativa per la pace diventa sempre più complessa: Israele continua ad espandere le proprie colonie e a rendere più complicata la formazione di uno stato palestinese con un territorio unitario, tanto che ormai anche nei discorsi dei diplomatici la Cisgiordania viene paragonata Una mappa della Cisgiordania dell’Ufficio dell’ONU per gli affari umanitari, aggiornata al 2020: in marroncino ci sono le zone controllate dal punto di vista civile e militare, del tutto o parzialmente, dai palestinesi; in viola quelle controllate da Israele, dove vengono realizzate le colonie. La “Green Line” è quella tratteggiata in verdeOggi come allora la Cisgiordania è abitata perlopiù da palestinesi, cioè persone di etnia araba in gran parte musulmane. Ma gli ebrei la considerano la terra natale dei propri antenati: molti fatti raccontati nella Bibbia sono ambientati in Giudea e Samaria, il nome con cui ancora adesso gli israeliani più nazionalisti chiamano la Cisgiordania. Effettivamente queste zone erano abitate da antiche tribù ebraiche, sebbene in un periodo piuttosto remoto, circa tremila anni fa.Dal 1967 in avanti molti israeliani hanno approfittato del controllo militare di Israele sulla Cisgiordania per costruirci case e fondare comunità a forte carattere ebraico, rivendicando il proprio legame col territorio. Ancora oggi una parte degli israeliani ritiene che quei territori “appartengano” al popolo ebraico per regioni culturali e religiose, e che Israele le abbia conquistate sul campo nella Guerra dei sei giorni: per queste ragioni respingono le accuse di occupare un posto che appartiene ad altri. A maggior ragione se disabitato o incolto, come parte dei terreni su cui in origine sono nate le colonie.La Quarta convenzione di Ginevra, l’ultimo dei quattro principali trattati internazionali sul diritto di guerra firmati nel 1949,  che una potenza occupante – come Israele, in questo caso – non possa trasferire i propri civili su un territorio occupato. Per questa ragione la maggior parte delle organizzazioni internazionali e degli esperti di diritto considera le colonie israeliane illegali.Israele sostiene invece che le colonie debbano esistere per motivi di sicurezza e di controllo del territorio.La loro fondazione fu inizialmente giustificata con una vecchia legge dell’Impero ottomano, che permetteva di occupare terreni abbandonati e incolti da anni. Negli anni successivi alla Guerra dei sei Giorni, Israele poteva argomentare che le colonie fossero essenziali per monitorare da vicino una popolazione nemica: fino agli anni Ottanta molti paesi arabi e tutti i gruppi militanti palestinesi avevano come obiettivo esplicito la distruzione dello stato di Israele. Più o meno dagli anni Novanta in poi, col rafforzamento dell’esercito israeliano e una certa normalizzazione dei rapporti con alcuni paesi arabi, questa minaccia esistenziale nei confronti di Israele si è molto indebolita.Da tempo insomma il mantenimento delle colonie non ha più a che fare con la pubblica sicurezza, ma con una serie di posizioni politiche e ideologiche della destra nazionalista e religiosa. Da molti anni la politica israeliana è dominata dal Likud, il partito di Netanyahu, il principale partito di destra. Il Likud guida una coalizione di cui fanno parte  che sostengono attivamente l’espansione delle colonie, al governo ormai da 14 anni ad eccezione di due brevi periodi. L’obiettivo più o meno esplicito di questi partiti è colonizzare e annettere Gerusalemme est e tutta la Cisgiordania, per il legame culturale e religioso che il popolo ebraico ha con questi luoghi.In realtà tutti i governi israeliani, di qualsiasi estrazione, hanno sempre appoggiato le iniziative dei coloni: anche perché fino a qualche anno fa erano una esigua minoranza della popolazione israeliana. Lo stato ha sempre garantito agli abitanti delle colonie più grandi tutti i principali servizi di cui gode ogni cittadino israeliano: acqua, energia, raccolta dei rifiuti, disponibilità di case popolari e così via. I governi di destra guidati dal Likud hanno ulteriormente ampliato questi benefici. Il risultato è che trasferirsi nelle colonie è diventato conveniente, in un certo senso. Le persone che si sono trasferite negli ultimi anni nelle colonie più attrezzate raccontano di averlo fatto per via dell’amenità della vita fuori città, resa più comoda dalla presenza di molti servizi.Rimane ancora forte, comunque, la spinta religiosa e nazionalista che porta molti ebrei ortodossi e ultraortodossi a trasferirsi in posti del genere, e ad ingrossarne la popolazione (in media si stima che una famiglia ultraortodossa israeliana faccia 7 figli).All’inizio degli anni Novanta nelle colonie in Cisgiordania vivevano poco più di 100mila persone. Secondo le ultime stime oggi sono , a cui vanno aggiunte le  che vivono negli insediamenti di Gerusalemme est. Nel territorio israeliano dentro ai confini della “Green Line” vivono circa 8,5 milioni di persone.L’insediamento israeliano di Ma’ale Adumim (Lior Mizrahi/Getty Images)Le parole “colonia” o “insediamento” non rendono bene l’idea di cosa siano diventati questi luoghi: decine di piccole città con migliaia di abitanti, scuole, strade, distretti industriali e . Nel caso di Gerusalemme est parliamo di interi quartieri in cui vivono migliaia di persone: quello più grande, Pisgat Ze’ev, ha circa 50mila abitanti. Ariel, una delle colonie più grandi fra quelle che si trovano lontano dalla “Green Line”, ha una superstrada che la collega direttamente al territorio israeliano e che può essere percorsa solo da auto con la targa israeliana.Soprattutto negli ultimi anni diversi gruppi di militanti ultraortodossi o di estrema destra hanno fondato decine di piccoli avamposti in Cisgiordania fatti soprattutto di baracche, nella speranza che il governo israeliano prima o poi le riconosca come colonie.La piccola colonia di Evyatar, in Cisgiordania (Amir Levy/Getty Images)Sulla carta una decisione della Corte Suprema israeliana del 1979 impedisce di realizzare nuove colonie in Cisgiordania: in realtà è accaduto spesso che nuove colonie venissero fondate irregolarmente, tollerate dal governo e poi riconosciute perché diventate troppo grandi per essere ignorate.Attivisti israeliani di estrema destra provano a costruire una nuova colonia vicino a quella esistente di Barkan, in Cisgiordania (Amir Levy/Getty Images)Nel 2020 il partito di destra nazionalista Yamina  per riconoscere retroattivamente 65 di questi avamposti-colonie, ma il parlamento fu sciolto per elezioni anticipate prima che si potesse esprimere.A volte però i tentativi di fondare nuove colonie sono talmente maldestri ed esplicitamente illegali che anche un governo di destra è costretto a sgomberarle, perlopiù per ragioni di immagine e di rispettabilità a livello internazionale. A metà gennaio le autorità israeliane hanno sgomberato un piccolo avamposto costruito da alcuni nazionalisti vicino a una colonia fondata nel 1984 e ormai molto strutturata, chiamata Migdalim. L’operazione di sgombero  fra il ministero della Difesa Yoav Galant, che ha ordinato lo sgombero, e il ministro delle Finanze, Bezalel Smotrich, che vive in una piccola colonia in Cisgiordania ed era contrario all’operazione.Bezalel Smotrich stringe la mano di Benjamin Netanyahu dopo una conferenza stampa (Ronen Zvulun/Pool Photo via AP)Le colonie grandi o piccole hanno comunque alcuni tratti in comune, fra cui notevoli misure di sicurezza per difendere i propri abitanti e una certa prevaricazione e tendenza ai soprusi nei confronti dei palestinesi che vivono nei quartieri e paesi vicini.Quasi ogni colonia è circondata da un muro o da una recinzione, e ci si può entrare solo dopo estesi controlli, compiuti dall’esercito o da guardie di sicurezza o in diversi casi dagli abitanti stessi della colonia, armati di mitra o altre armi da fuoco. Sabato un ragazzino palestinese di 13 anni ha sparato a due uomini israeliani, ferendoli gravemente: a interrompere l’attacco è stato , verosimilmente membro di qualche milizia dei coloni di Gerusalemme est, che ha sparato al ragazzino palestinese, ferendolo.Le colonie e i suoi abitanti sono spesso presi di mira dai palestinesi della Cisgiordania, che li ritengono degli invasori, in alcuni casi anche con la violenza. Spesso le auto dei coloni vengono colpite con pietre e altri oggetti, quando lasciano le colonie e girano per le strade israeliane in Cisgiordania.I coloni stessi si comportano spesso con atteggiamenti predatori: occupano terreni, deviano corsi d’acqua, compiono atti di violenza piccoli e grandi nei confronti dei propri vicini palestinesi. Di recente il Consiglio per i diritti umani dell’ONU  che il 2022 è stato il sesto anno consecutivo in cui il numero di attacchi dei coloni israeliani contro i palestinesi in Cisgiordania è aumentato. L’attacco più noto e discusso rimane il rogo di una casa palestinese nel paese di Duma, nel 2015, in cui  un bambino di un anno e mezzo. L’avvocato di uno dei sospettati, che abita in una vicina colonia israeliana, è l’attuale ministro alla Pubblica sicurezza, .I resti della casa bruciata nel paese palestinese di Duma (Oren Ziv/Getty Images)Il governo Netanyahu non ha ancora spiegato nei dettagli come e quanto vorrebbe espandere le colonie, che ormai da anni continuano ad allargarsi col consenso a vari livelli delle autorità civili e politiche. Nel 2021  la costruzione di 18.246 nuovi appartamenti nelle colonie, mentre per 3.784 dalla fase di pianificazione si è passati alla fase di bando dei lavori: sono numeri che aumentano progressivamente ormai da alcuni anni.",
        "ranked": 18,
        "placed": "Abroad",
        "epoch": 1675260084.5529447,
        "language": "IT",
        "source": "ilPost"
    },
    {
        "title": "L’attentato in una moschea di Peshawar, in Pakistan",
        "date_raw": "January 30, 2023",
        "date": "2023-01-30",
        "url": "https://www.ilpost.it/mondo/",
        "news_url": "https://www.ilpost.it/2023/01/30/attentato-moschea-peshawar-pakistan-2/",
        "subtitle": " Una persona si è fatta esplodere mentre era in corso la preghiera mattutina: ha ucciso almeno 100 persone e ne ha ferite più di 150 ",
        "content": "Lunedì mattina c’è stata una grossa esplosione in una moschea di Peshawar, città nel nord-ovest del Pakistan. In quel momento nella moschea c’erano all’incirca 260 persone che pregavano: secondo le autorità locali, almeno 100 sono morte e più di 150 sono state ferite. Le autorità pakistane hanno detto che l’esplosione è stata causata da un attentatore suicida. Nel pomeriggio di lunedì l’attentato era stato rivendicato da un comandante del gruppo terroristico noto come  (TTP), alleato dei talebani afghani e dell’ISIS: in un secondo momento però un portavoce del TTP  il coinvolgimento del gruppo.Nell’esplosione è crollata la sala principale dell’edificio, mentre il resto è rimasto intatto: secondo i soccorritori ci sono molte persone intrappolate sotto le macerie, ma non è chiaro il numero e in che condizioni siano. La moschea si trova in un complesso di Peshawar molto fortificato, che tra le altre cose ospita al suo interno la sede della polizia provinciale: quasi tutte le persone presenti al momento dell’esplosione erano infatti agenti di polizia che si erano riuniti per la preghiera mattutina. Negli ultimi mesi il TTP ha organizzato diversi attacchi che avevano come obiettivo la polizia.Il primo ministro pachistano, Shehbaz Sharif, ha descritto l’esplosione come un «attacco suicida» e ha chiesto a chi lavora nel suo partito di andare con urgenza a donare il sangue per contribuire a curare i feriti che hanno bisogno di trasfusioni. Nel frattempo Sharif è andato a Peshawar con il ministro dell’Interno, Rana Sanaullah.Peshawar ha 2 milioni di abitanti, è una delle città più popolose del Pakistan ed è la capitale della provincia del Khyber Pakhtunkhwa, che si trova al confine con l’Afghanistan. In passato in città ci sono stati frequenti attacchi terroristici, principalmente da parte dell’, la divisione afghana dell’ISIS. Lo scorso marzo, un attentatore suicida aveva fatto esplodere un ordigno in una moschea : era stato l’attentato con più morti in Pakistan dal 2018.",
        "ranked": 19,
        "placed": "Abroad",
        "epoch": 1675260084.5811691,
        "language": "IT",
        "source": "ilPost"
    },
    {
        "title": "Cos’è successo negli ultimi giorni tra israeliani e palestinesi, in ordine",
        "date_raw": "January 30, 2023",
        "date": "2023-01-30",
        "url": "https://www.ilpost.it/mondo/",
        "news_url": "https://www.ilpost.it/2023/01/30/israele-gaza-palestinesi-gerusalelmme-violenze/",
        "subtitle": " Dall'operazione militare israeliana in un campo profughi in Cisgiordania agli attentati palestinesi a Gerusalemme est\t",
        "content": "La scorsa settimana, nel giro di pochi giorni, c’è stata una serie di attacchi e violenze reciproci tra israeliani e palestinesi come non se ne vedevano da parecchio tempo.Tutto è cominciato giovedì con un’operazione militare dell’esercito israeliano in Cisgiordania, nel campo profughi di Jenin, in cui , a cui sono seguiti prima uno  tra Israele e Striscia di Gaza, e poi tra venerdì e sabato   ad opera di palestinesi a Gerusalemme est, la parte della città che fa parte dei territori palestinesi occupati da Israele dal 1967. Nel primo, di gran lunga il più grave, un uomo di 21 anni ha ucciso a colpi di pistola sette persone che stavano uscendo da una sinagoga: era dal 2008 che non venivano uccise così tante persone in un singolo attacco a Gerusalemme.Le violenze tra Israele e i palestinesi che abitano dentro Israele stesso, o in Cisgiordania e nella Striscia di Gaza, sono piuttosto comuni, e ormai da molti anni si alternano periodi di relativa tranquillità a tensioni e violenze. Nelle ultime settimane la tensione è risalita parecchio dopo che alla fine di dicembre si era insediato il nuovo governo israeliano di Benjamin Netanyahu. È , e diversi ministeri e ruoli importanti sono stati affidati a politici molto discussi per le loro posizioni di aperta ostilità nei confronti dei palestinesi.Tra queste c’è Itamar Ben-Gvir, il nuovo ministro della Pubblica sicurezza, che ha il controllo della polizia nazionale e della polizia di frontiera tra Israele e Cisgiordania. Ben-Gvir è  nei confronti dei palestinesi e dei cittadini arabi-israeliani ed è un noto sostenitore di  – che secondo diversi accordi internazionali dovrà fare parte di un futuro stato palestinese – al territorio israeliano. Dall’insediamento di Netanyahu ci sono state operazioni militari dell’esercito israeliano in Cisgiordania quasi ogni giorno. Quella con le conseguenze più gravi è stata compiuta giovedì 26 gennaio a Jenin: l’esercito ha sostenuto di essere intervenuto per sventare un potenziale «attacco terroristico» che, secondo la sua ricostruzione, stavano preparando alcune persone che vivono nel campo profughi. Nel corso dell’operazione i soldati israeliani hanno usato mezzi militari pesanti e sparato contro diverse persone che si sono opposte all’operazione, causando morti e feriti.Tra i dieci palestinesi uccisi negli scontri c’è stata anche una donna di 60 anni, Magda Obeid:  stava osservando gli scontri dalla finestra di casa. L’esercito israeliano ha detto di aver mirato solo alle persone che hanno provato a resistere con la forza all’operazione militare, attaccando i soldati israeliani, e di non avere responsabilità per l’eventuale morte di civili. Nella notte tra giovedì e venerdì, in evidente risposta a quanto successo a Jenin, erano stati lanciati alcuni razzi verso Israele dalla Striscia di Gaza, territorio al confine tra Israele ed Egitto controllato dal 2007 dal gruppo radicale Hamas. Israele aveva a sua volta risposto lanciando missili verso la Striscia di Gaza.Non c’erano stati feriti o danni gravi, ma lo scambio di attacchi era stato il segnale di una tensione crescente. Venerdì sera a Gerusalemme est un uomo ha infatti sparato a un gruppo di persone che uscivano dalla sinagoga a Neve Yaakov, un quartiere a una decina di chilometri a nord del centro della città abitato da israeliani ultraortodossi.L’uomo è stato ucciso poco dopo dalla polizia mentre stava cercando di fuggire in auto: si chiamava Alkam Khairi, aveva 21 anni e al momento sembra che non avesse collegamenti con gruppi terroristici. Hamas ha comunque celebrato l’attentato definendolo una «risposta naturale» all’operazione militare compiuta dall’esercito israeliano a Jenin. Sabato c’è stato un nuovo attentato, sempre a Gerusalemme est: in questo caso un 13enne ha sparato a un uomo di 47 anni e al figlio di 22 vicino a Silwan, quartiere popolato principalmente da palestinesi. Le due persone sono state ferite gravemente, e sono ricoverate in ospedale.Nel frattempo il governo di Netanyahu ha approvato alcune misure immediate in risposta agli attacchi, come il sequestro delle abitazioni dei responsabili degli attacchi e l’aumento delle attività delle forze di sicurezza a Gerusalemme. Tra le altre cose è stata decisa la demolizione della casa della famiglia di Alkam Khairi.Tra gli stessi familiari di Khairi, alcuni dei quali sono stati interrogati perché sospettati di averlo aiutato, ci sono state reazioni miste all’attentato di venerdì. Suo padre per esempio, ha raccontato il parlando con alcuni giornalisti ha elogiato quanto fatto dal figlio e ne ha parlato in termini eroici.Anche diversi suoi vicini di casa, nel quartiere A-Tur di Gerusalemme est, hanno detto di essere «felici» per l’attentato. «Quando i palestinesi vengono uccisi quotidianamente, vedono un qualsiasi attacco che uccide gli israeliani come qualcosa che riscatta la loro dignità», ha detto un amico di famiglia di Khairi. Altri hanno invece espresso preoccupazione per le ripercussioni che l’attentato avrà sulle vite di molte persone palestinesi, a cominciare dalla decisione di demolire le case delle famiglie degli attentatori, e hanno detto di non desiderare una nuova escalation delle violenze.",
        "ranked": 22,
        "placed": "Abroad",
        "epoch": 1675260084.5902483,
        "language": "IT",
        "source": "ilPost"
    },
    {
        "title": "Il caso della donna trans condannata per stupro di cui si discute in Scozia",
        "date_raw": "January 30, 2023",
        "date": "2023-01-30",
        "url": "https://www.ilpost.it/mondo/",
        "news_url": "https://www.ilpost.it/2023/01/30/scozia-donna-trans-stupro-carcere-isla-bryson/",
        "subtitle": " Isla Bryson era stata portata in un carcere femminile, ma la decisione era stata contestata e ne è nato un grosso dibattito politico\t",
        "content": "Domenica il ministro della Giustizia scozzese Keith Brown ha detto che le donne trans che hanno compiuto violenze sessuali contro altre donne non potranno essere detenute in carceri femminili. Il ministro ha detto che la misura è temporanea e che resterà in vigore fino a quando non verranno riviste le norme scozzesi che regolano l’accesso e la permanenza delle persone trans in carcere. La revisione delle norme  al Servizio penitenziario scozzese (SPS), più o meno l’equivalente del Dipartimento dell’amministrazione penitenziaria (DAP) italiano.L’annuncio del ministro è stato fatto dopo giorni di discussioni legate al caso di una donna trans, Isla Bryson, giudicata colpevole di due stupri compiuti prima di iniziare la transizione, cioè quando si presentava come uomo. Al termine del processo per gli stupri, concluso martedì 24 gennaio, Bryson era stata inizialmente portata in una prigione femminile, scelta che aveva riacceso il dibattito sulla collocazione delle donne trans negli spazi femminili, molto vivo anche rispetto ad altri ambiti, , e ad altri paesi.Negli ultimi anni la Scozia ha introdotto alcune misure inclusive nei confronti delle persone trans, venendo per questo anche osteggiata dal governo centrale del Regno Unito: l’ultima occasione è stata il  che il governo britannico ha detto di voler mettere su una proposta di legge da poco approvata dal parlamento scozzese per rendere più facile alle persone trans la procedura di cambio del nome e del genere sui documenti.Bryson ha 31 anni e ha iniziato il suo percorso di transizione due anni fa, quando già era in attesa di essere processata. Attualmente sta seguendo una terapia ormonale e sta aspettando di sottoporsi a un’operazione chirurgica ai genitali. La settimana scorsa una giuria l’ha giudicata colpevole di due stupri avvenuti nel 2016 e nel 2019 a Glasgow e a Clydebank, una cittadina vicina. Non si sa ancora quale pena dovrà scontare perché nel sistema giudiziario britannico il giudizio e la condanna avvengono in momento separati: la sentenza di Bryson dovrebbe arrivare a febbraio. Dopo la fine del processo comunque, essendo stata riconosciuta colpevole, Bryson era stata affidata al Servizio penitenziario scozzese. L’SPS l’aveva fatta portare nel carcere femminile Cornton Vale di Stirling, nel sud della Scozia.La decisione di portarla in quella struttura era stata presa sulla base di  adottate qualche anno fa, che prevedono tra le altre cose che una persona possa essere detenuta nel tipo di carcere dedicato al genere in cui si identifica. L’SPS, comunque, non aveva stabilito che Bryson avrebbe poi scontato la pena proprio lì. La donna era stata messa in isolamento, dunque non in contatto con le altre detenute,  legati alla sua permanenza in un carcere femminile.Nell’ultima settimana la presenza di Bryson nel carcere di Cornton Vale ha provocato dibattiti e discussioni molto accese nel parlamento scozzese. Alcuni politici hanno sostenuto che Bryson sia un pericolo per le altre detenute. Sul caso era poi intervenuta anche la prima ministra scozzese Nicola Sturgeon, che giovedì, due giorni dopo l’arrivo di Bryson nel carcere di Cornton Vale, ne aveva comunicato il trasferimento in una prigione maschile, a Edimburgo.Le discussioni dell’ultima settimana hanno riguardato anche un altro caso simile, quello di , un’altra donna trans condannata per una serie di reati violenti e per lo stalking di una ragazzina di 13 anni a cui mandava lettere dal carcere. Scott aveva fatto richiesta di essere trasferita in un carcere femminile: proprio in questi giorni la richiesta era stata approvata e la decisione era stata molto contestata. L’approvazione ora verrà .Finora il collocamento delle detenute trans nelle carceri femminili veniva valutato volta per volta dal Servizio penitenziario scozzese. Con la misura appena annunciata dal ministro della Giustizia, nei casi in cui una detenuta trans abbia alle spalle casi di violenze sessuali compiute nei confronti di altre donne sarà automaticamente collocata in un carcere maschile e non potrà essere trasferita.Non è chiaro quanto tempo prenderà la revisione delle norme sulla collocazione delle persone trans in carcere da parte dell’SPS: è stata comunque definita una questione “urgente” e si prevede che le nuove linee guida verranno pubblicate nel corso dei prossimi .La misura annunciata dal ministro Brown riguarda una percentuale piuttosto piccola della popolazione carceraria scozzese, pari a meno dello 0,2 per cento: secondo le ultime statistiche del SPS, nel terzo trimestre del 2022 in Scozia le donne trans detenute erano 11 su un totale di oltre 7mila persone in carcere. Sei si trovavano in carceri maschili, cinque in carceri femminili. Per quanto riguarda i quattro uomini trans detenuti, uno si trovava in un carcere maschile, tre in un carcere femminile.Scottish Trans Alliance, un’organizzazione che sostiene i diritti delle persone trans in Scozia,  il dibattito degli ultimi giorni dicendo che la collocazione di Isla Bryson in un carcere maschile «è ciò che c’era da aspettarsi per una persona condannata per stupro»: «Dal nostro punto di vista chiunque abbia commesso crimini violenti sessuali e rappresenti un rischio per le donne non dovrebbe stare in carcere insieme ad altre donne».",
        "ranked": 17,
        "placed": "Abroad",
        "epoch": 1675260084.6202662,
        "language": "IT",
        "source": "ilPost"
    },
    {
        "title": "Domenica ci sono stati nuovi bombardamenti russi a Kherson e Kharkiv: sono state uccise almeno quattro persone",
        "date_raw": "January 30, 2023",
        "date": "2023-01-30",
        "url": "https://www.ilpost.it/mondo/",
        "news_url": "https://www.ilpost.it/2023/01/30/kherson-kharkiv-ucraina-bombardamenti-russi/",
        "subtitle": " ",
        "content": "Domenica ci sono stati nuovi bombardamenti russi contro obiettivi civili nella parte orientale dell’Ucraina: sono state uccise almeno quattro persone. Gli attacchi sono stati compiuti a Kharkiv, la seconda città più grande del paese dopo la capitale Kiev, e a Kherson, che era stata  dall’esercito ucraino lo scorso novembre e poi  nuovamente durante la vigilia di Natale. In un video diffuso domenica sera, il presidente ucraino Volodymyr Zelensky ha detto che a Kherson ci sono stati  per tutta la giornata, anche verso l’ospedale, dove sono state uccise tre persone e ne sono state ferite altre sei. A Kharkiv invece un missile ha colpito un palazzo in centro città: il governatore Oleh Syniehubov ha fatto sapere che nell’attacco è stata uccisa una donna e sono state ferite almeno tre persone. Al momento si sta cercando una donna dispersa.Russia continues shelling Kherson. This time it attacked a hospital. There are dead and wounded, their number is being verified.Terrorist state continues attacking civilians . — Anton Gerashchenko (@Gerashchenko_en) La settimana scorsa l’esercito russo aveva compiuto  su alcune città ucraine, tra cui Kiev, Zaporizhzhia e Odessa. 11 persone erano state uccise e altre 11 ferite.",
        "ranked": 24,
        "placed": "Abroad",
        "epoch": 1675260084.6322377,
        "language": "IT",
        "source": "ilPost"
    },
    {
        "title": "L’omicidio di Gandhi, 75 anni fa",
        "date_raw": "January 30, 2023",
        "date": "2023-01-30",
        "url": "https://www.ilpost.it/mondo/",
        "news_url": "https://www.ilpost.it/2023/01/30/india-anniversario-omicidio-gandhi-75-anni/",
        "subtitle": " Il leader indiano fu ucciso a New Delhi dall'estremista indù Nathuram Godse, che lo accusava di avere posizioni troppo morbide verso i musulmani e il Pakistan\t",
        "content": "Il 30 gennaio del 1948, 75 anni fa, un estremista indù uccise Mohandas Gandhi a New Delhi, in India. Erano circa le cinque di pomeriggio e Gandhi, uno dei più importanti leader del movimento per l’indipendenza dell’India, stava salendo la breve scalinata che conduce al giardino sul retro della Birla House, il luogo in cui abitò nei suoi ultimi anni e che oggi è un museo. Ad aspettarlo c’era un gruppo di persone per una preghiera insieme. Nathuram Godse, l’estremista che lo uccise, si fece avanti e sparò tre colpi: Gandhi fu ferito al petto e all’addome. Fu portato all’interno della casa, da cui poco dopo uscì un uomo annunciandone la morte.Un memoriale nel punto in cui fu ucciso Gandhi (ANSA)Già allora Gandhi era visto in tutto il mondo come un simbolo della resistenza non violenta. Aveva fatto parte fino al 1934 del , il partito che aveva guidato la lotta per l’indipendenza dell’India dal Regno Unito e di cui era stato presidente fino al 1924. Nel 1942 aveva fondato un movimento che aveva lo stesso obiettivo, il movimento “Quit India”: l’indipendenza fu infine ottenuta nel 1947.Al processo Godse disse di non aver avuto alcun «rancore privato» nei confronti di Gandhi, e di averlo ucciso a causa delle sue «provocazioni», che per oltre vent’anni avevano «esaurito la sua pazienza». Godse aveva fatto parte a lungo del RSS, gruppo nazionalista induista, e credeva che Gandhi avesse tradito gli induisti adottando un atteggiamento troppo conciliante e morbido nei confronti dei musulmani, permettendo per esempio al Pakistan (a stragrande maggioranza musulmana) di staccarsi dall’India (a stragrande maggioranza induista) nel 1947.Godse fu consegnato alla polizia dalle persone che si erano riunite per pregare alla Birla House. Fu arrestato, processato, condannato a morte: al termine di un processo molto rapido venne impiccato il 15 novembre del 1949 nella prigione di Ambala, nel nord dell’India, insieme al suo principale complice Narayan Apte. Altre  persone furono condannate all’ergastolo, accusate di aver partecipato a vario titolo all’organizzazione dell’omicidio.Nathuram Godse, al centro, durante il processo in cui fu accusato dell’omicidio di Gandhi, nel 1948 a Nuova Delhi (AP Photo)Il piano per l’omicidio di Gandhi cominciò a essere messo a punto nel gennaio del 1948, quando Gandhi aveva appena iniziato uno sciopero della fame,  di molti intrapresi durante la sua vita, e dopo che , sancendo la nascita di India e Pakistan. Contro Gandhi furono organizzati due attentati: il primo, compiuto il 20 gennaio, non andò a buon fine; il secondo fu quello in cui venne ucciso.In quel momento erano in corso violentissimi scontri tra musulmani, induisti e sikh, risultanti da grosse migrazioni da uno stato all’altro motivate anche dall’appartenenza religiosa. William Dalrymple, uno degli storici che nel tempo raccontarono quegli scontri, li descrisse come un «». Gandhi, 78enne,  lo sciopero per fare pressioni sul governo indiano affinché creasse le condizioni per una convivenza pacifica tra induisti e musulmani: pose come condizione per interromperlo che venisse assicurata la libertà di culto e di circolazione dei musulmani sul territorio indiano.Gandhi chiese per esempio che venissero adottate misure perché potesse svolgersi pacificamente l’, un partecipato festival religioso islamico che si tiene ogni anno in India, e perché i musulmani indiani potessero circolare liberamente sui mezzi pubblici senza subire aggressioni. In quei giorni protestò anche contro le violenze compiute in Pakistan dai musulmani contro gli induisti, chiedendo che fuori dall’India si adottassero strumenti per garantire una convivenza pacifica tra i due gruppi. Si espresse anche contro il governo indiano riguardo a un accordo preso tra India e Pakistan al momento della nascita dei due stati.L’accordo riguardava tre versamenti che l’India avrebbe dovuto fare al Pakistan. Prima della divisione, infatti, l’India britannica aveva come unica banca la Reserve Bank of India (RBI), che funzionò come banca per i due stati fino al 1948, quando il Pakistan si dotò di una sua banca centrale. L’accordo prevedeva che parte dei soldi della RBI dovesse essere trasferita dall’India al Pakistan. Il versamento doveva avvenire in tre rate: l’India pagò le prime due ma non la terza, perché nel frattempo era iniziata la guerra nel Kashmir, stato indiano a maggioranza musulmana già allora rivendicato dal Pakistan (e  oggetto di una disputa territoriale). Gandhi invitò l’India a pagare quanto dovuto, nonostante la guerra. Lo sciopero della fame di Gandhi durò sei giorni, al termine dei quali i leader delle comunità induiste, musulmane e sikh indiane si riunirono e firmarono un accordo in cui si impegnavano a rispettare le condizioni per permettere una coesistenza pacifica dei tre gruppi in India. Durante lo sciopero, il governo indiano accettò inoltre di pagare al Pakistan l’ultima somma dovuta.Alcuni storici – tra cui Arvind Sharma, autore di una recente  su Gandhi – ritengono che Godse cominciò a pianificare l’omicidio proprio nel giorno in cui Gandhi iniziò il suo ultimo sciopero della fame. Godse iniziò a pedinarlo e si procurò una pistola di marca italiana, una Beretta M34,  arrivata in India con attività di contrabbando e originariamente appartenuta ai soldati italiani inviati in Africa in epoca coloniale.La pistola con cui fu ucciso Gandhi (AP Photo)Dopo l’omicidio di Gandhi, i conflitti tra induisti e musulmani continuarono, senza di fatto mai esaurirsi. Alcuni degli scontri più gravi e violenti si verificarono tra gli anni Ottanta e Novanta, col movimento “Ram Janmabhoomi” (“Il luogo di nascita di Rama”, una delle principali divinità induiste), che chiedeva la costruzione di un tempio in onore di Rama al posto della moschea di Babri ad Ayodhya e a cui negli anni seguenti aderirono molte persone di fede induista. Le tensioni intorno alla moschea arrivarono al loro culmine il 6 dicembre del 1992, quando circa 150mila persone  su Ayodhya e demolirono la moschea. Gli scontri tra la comunità induista e quella musulmana andarono avanti per mesi e provocano la morte di migliaia di persone. Il conflitto tra induisti e musulmani in India, così come l’inimicizia tra India e Pakistan, continuano ad essere due questioni radicate e difficilmente risolvibili. Non solo: Godse, l’assassino di Gandhi, è diventato  e posizioni simili alle sue restano molto popolari tra i nazionalisti induisti più estremisti. Molti di loro sono considerati vicini al primo ministro indiano Narendra Modi, del partito nazionalista di destra BJP (Bharatiya Janata Party, in italiano “Partito del popolo indiano”).Negli ultimi anni Modi ha  il nazionalismo induista e ottenuto l’approvazione di leggi molto osteggiate dalla minoranza musulmana: tra queste la revoca dello , a cui è stata notevolmente ridotta l’autonomia concessa dalla Costituzione, e l’ per penalizzare i musulmani nel processo di ottenimento della cittadinanza indiana. ",
        "ranked": 20,
        "placed": "Abroad",
        "epoch": 1675260084.6417694,
        "language": "IT",
        "source": "ilPost"
    },
    {
        "title": "In Australia hanno perso una capsula radioattiva",
        "date_raw": "January 30, 2023",
        "date": "2023-01-30",
        "url": "https://www.ilpost.it/mondo/",
        "news_url": "https://www.ilpost.it/2023/01/30/capsula-radioattiva-persa-australia/",
        "subtitle": " Doveva essere trasportata in sicurezza lungo un percorso di 1.400 chilometri, ma qualcosa è andato storto e non si sa dove sia finita\t",
        "content": "Da qualche giorno la grande azienda mineraria Rio Tinto e le autorità australiane sono alla ricerca di una piccola capsula radioattiva persa nell’Australia occidentale a metà gennaio. La capsula contiene una piccola quantità di , tipicamente un sottoprodotto della fissione nucleare dell’uranio, impiegato in alcuni sensori per vari tipi di misurazioni. L’esposizione alla capsula potrebbe causare seri problemi di salute, per questo le autorità sanitarie australiane hanno invitato la popolazione nella zona a fare molta attenzione.La “zona” è però in questo caso piuttosto estesa, considerato che la capsula è stata persa lungo un tragitto di circa 1.400 chilometri, dall’impianto minerario di Gudai-Darri a nord della città di Newman fino a Perth, molto più a sud. Il trasporto della capsula era sotto la responsabilità di un’azienda terza, incaricata da Rio Tinto, il cui corriere era partito dalla miniera il 12 gennaio scorso e arrivato a destinazione quattro giorni dopo. L’azienda mineraria aveva comunicato lo  della capsula radioattiva il 25 gennaio, dopo avere svolto alcune prime verifiche.I responsabili di Rio Tinto, che hanno  scusa per l’accaduto, hanno spiegato che la capsula era stata presa in carico da una società terza «con le giuste conoscenze e le certificazioni per imballare il dispositivo in vista del suo trasporto». Prima della partenza, il pacchetto era stato misurato con un contatore Geiger, un dispositivo per misurare le radiazioni dovute al decadimento.La capsula andata persa è di forma cilindrica, con un diametro di 6 millimetri e un’altezza di 8 millimetri e la sua forma ricorda quella delle batterie per gli orologi. Secondo le autorità sanitarie dell’Australia occidentale, passare per pochi istanti nelle vicinanze della capsula equivale a ricevere la radiazione naturale che si riceve in un anno circa. Per questo motivo la popolazione è stata invitata a fare molta attenzione, anche se la capsula potrebbe essere stata persa in un punto qualsiasi di una strada che spesso per centinaia di chilometri non passa in aree densamente abitate.L’area è tra le meno popolate dell’Australia, ma c’è l’eventualità – per quanto remota – che la capsula rimanga incastrata nei copertoni di un’automobile o di un camion, venendo trasportata altrove in aree dove vivono molte persone. Il governo dell’Australia occidentale (l’Australia è una federazione) ha diffuso un’immagine della capsula messa a confronto con le dimensioni di una moneta, in modo da avere un’idea della scala e rendere più semplice la sua eventuale identificazione.Varie squadre di ricerca sono al lavoro lungo il percorso seguito dal corriere incaricato da Rio Tinto per provare a trovare la capsula, ma molti esperti sono scettici sulla possibilità che venga ritrovata. Per Rio Tinto la vicenda è la causa di nuovi forti imbarazzi dopo il 2020, quando la società  un paio di grotte aborigene di 46mila anni fa per estendere una propria miniera di ferro, sempre nell’Australia occidentale. All’epoca per la vicenda si dimisero sia il CEO sia il presidente dell’azienda mineraria.",
        "ranked": 23,
        "placed": "Abroad",
        "epoch": 1675260084.6509738,
        "language": "IT",
        "source": "ilPost"
    },
    {
        "title": "Al ballottaggio delle elezioni parlamentari in Tunisia l’affluenza è stata solo dell’11 per cento",
        "date_raw": "January 29, 2023",
        "date": "2023-01-29",
        "url": "https://www.ilpost.it/mondo/",
        "news_url": "https://www.ilpost.it/2023/01/29/ballottaggio-elezioni-tunisia-11-per-cento/",
        "subtitle": " ",
        "content": "La commissione elettorale della Tunisia  che al ballottaggio delle elezioni parlamentari che si sono tenute domenica ha votato solo l’11 per cento degli elettori: anche al primo turno, lo scorso dicembre, l’affluenza era stata intorno all’11 per cento. Lo scarso interesse per il voto si spiega con il grande malcontento nei confronti del presidente Kais Saied, che ha introdotto misure sempre più autoritarie nel paese e imposto un , che prevedeva solo candidati indipendenti e non legati ai partiti. In sostanza, i poteri del nuovo parlamento saranno limitati e poco chiari.Due settimane fa a Tunisi, la capitale, c’erano state  per chiedere le dimissioni di Saied, organizzate in un luogo e in un giorno non casuali: si erano svolte su Avenue Habib Bourguiba, lo stesso luogo in cui si radunavano i manifestanti nel 2011 durante le “”, e il 14 gennaio, il giorno in cui sempre nel 2011 fu destituito il presidente . ",
        "ranked": 25,
        "placed": "Abroad",
        "epoch": 1675260084.6751246,
        "language": "IT",
        "source": "ilPost"
    },
    {
        "title": "La caccia online all’assassino dell’Idaho",
        "date_raw": "January 30, 2023",
        "date": "2023-01-30",
        "url": "https://www.ilpost.it/mondo/",
        "news_url": "https://www.ilpost.it/2023/01/30/caccia-collettiva-omicidi-idaho/",
        "subtitle": " L'omicidio di quattro studenti avvenuto a novembre è diventato per migliaia di persone un intrattenimento \"true crime\" in tempo reale\t",
        "content": "Il 13 novembre scorso a Moscow, una città americana dell’Idaho, quattro studenti universitari – tre donne e un uomo – sono stati uccisi a coltellate nella casa in cui tre di loro vivevano insieme ad altre due coinquiline. All’inizio di gennaio, le autorità locali hanno fatto sapere di aver individuato e arrestato un sospettato: il 28enne Bryan Kohberger, dottorando in criminologia di una vicina università.La vicenda ha ricevuto grande attenzione per vari motivi: innanzitutto perché non sembra esserci un movente, e poi perché le vittime erano persone giovani e con caratteristiche che le rendevano . Ma soprattutto c’entra il fatto che la polizia ha portato avanti le indagini con particolare riservatezza per quasi due mesi prima di far sapere di avere un sospettato. Tutte queste cose, combinate al recente successo di podcast e documentari “true crime” e alle abitudini diffuse sui social network, hanno portato migliaia di persone a mobilitarsi personalmente in una specie di caccia collettiva all’assassino, con conseguenze problematiche.La strage degli studenti dell’Università dell’Idaho è avvenuta nella notte tra il 12 e il 13 novembre, attorno alle 4 del mattino. In una casa condivisa su tre piani sono state trovate morte tre coinquiline, Madison Mogen, Kaylee Goncalves e Xana Kernodle, e un quarto studente, Ethan Chapin, fidanzato di Kernodle. In casa c’erano altre due coinquiline che non sono state attaccate. Chi ha chiamato la polizia l’ha fatto solo molto tardi la mattina dopo, attorno alle 12, e la sua identità non è stata resa nota.Su Facebook il gruppo nato per discutere aggiornamenti e teorie sugli omicidi dell’Idaho ha più di 230mila utenti e su Reddit sono nati canali da più di 100mila partecipanti ciascuno. Su TikTok gli hashtag legati agli omicidi dell’Idaho – #idahocase, #idahocaseupdate, #idahokiller e altri – hanno in totale più di un miliardo di visualizzazioni.Molte persone coinvolte sostengono di essere mosse dalla volontà di contribuire alle indagini e ottenere giustizia. In tutta questa mobilitazione però si notano anche dinamiche molto simili a quelle tipiche dell’industria dell’intrattenimento e di molti mass media quando si verifica un crimine particolarmente efferato. Il genere “true crime” ha un larghissimo seguito online e storie come questa sono un’ottima occasione per creatori di contenuti più o meno seguiti di guadagnare nuovi like, follower e visibilità producendo contributi alla discussione, non importa quanto veritieri.Sull’, Megan Garber  che i post pubblicati online sul caso degli omicidi dell’Idaho spaziano da tentativi di analisi forensi – per esempio a partire dai rapporti pubblicati dalla polizia – a vere e proprie opere di fanfiction, cioè di narrativa scritta da fan, che non sempre spettatori e lettori riescono a distinguere dalle notizie verificate.Un fenomeno simile si era verificato anche con , che nel 2021 non tornò più a casa dopo un viaggio col fidanzato. Prima che venisse trovata morta, per una ventina di giorni le sue ricerche mobilitarono migliaia di persone online. Una di queste contribuì effettivamente alle indagini pubblicando un suo video in cui compariva un furgoncino bianco con la targa della Florida che sarebbe poi risultato quello di Petito: il suo corpo fu trovato dalla polizia poco lontano dal punto in cui era stato girato il video. In un documentario, la madre di Petito aveva ringraziato e acclamato tutti gli “investigatori” online che avevano dedicato tempo alla ricerca della figlia.Secondo Garber però nel caso degli omicidi dell’Idaho le ricerche della comunità investigativa nata online hanno ostacolato, anziché aiutare, le ricerche della polizia, e creato non pochi problemi.La polizia di Moscow, che ha chiesto da subito la partecipazione della popolazione alle indagini, ha fatto sapere di aver ricevuto, in un mese e mezzo circa, più di 9mila segnalazioni via mail, più di 6mila sui canali digitali e più di 4.500 via telefono: numeri impressionanti se si pensa che,  Delia Cai su , fanno un totale di 20mila segnalazioni per una cittadina di 26mila abitanti.Sul sito della polizia è stata aggiunta  al “controllo delle dicerie”, in parte per rispondere a una serie di domande evidentemente molto insistenti da parte della popolazione (per esempio sull’identità della persona che ha chiamato il 911 la mattina dopo gli omicidi), dall’altra per sfatare alcune teorie diffuse ma infondate (per esempio un collegamento con altri accoltellamenti simili avvenuti in passato in città vicine a Moscow).Tra le FAQ del sito della polizia è stato anche aggiunto un elenco delle persone non indiziate, probabilmente per evitare che queste venissero prese di mira dai partecipanti ai vari gruppi di ricerca online convinti della loro colpevolezza. Di alcuni di questi infatti nelle ultime settimane sono state pubblicate online foto e dati personali, e Garber ha scritto che alcuni hanno cominciato a ricevere minacce di morte.Le prime sospettate su cui si sono concentrate le conversazioni online sono state le due coinquiline sopravvissute: entrambe escluse dalle indagini della polizia. Un altro che molte persone si sono convinte fosse l’assassino è l’ex fidanzato di una delle ragazze uccise, che era stato lasciato tre settimane prima degli omicidi dopo cinque anni di relazione: i video su YouTube che sostengono questa teoria hanno migliaia di visualizzazioni. Una sua parente  di come il giovane abbia dovuto fare i conti con il fatto che «mezza America» ora sospetti di lui, oltre che con il lutto. Un vicino delle ragazze uccise  di essere stato preso di mira da alcuni gruppi online che hanno contattato i suoi amici per avere informazioni su di lui, e che ora va in giro con una pistola per sentirsi più sicuro.Il caso più eclatante è stato quello che ha coinvolto una docente universitaria di storia estranea ai fatti, dopo che su TikTok un’utente ha sostenuto di aver scoperto – usando i tarocchi – che lei sarebbe stata la mandante della strage. Il video in cui ne parla e mostra la sua foto è stato visto più di due milioni di volte e la docente ha fatto causa alla donna per diffamazione, sostenendo di essere arrivata al punto di temere per la propria vita per via delle minacce ricevute da persone convinte della sua colpevolezza. Dopo la causa, la tiktoker ha dichiarato che questo non la dissuaderà dal continuare a sostenere la sua tesi online.Dopo l’arresto di Kohberger le discussioni online sul caso non sembrano essere diminuite troppo. Nel lungo rapporto pubblicato dalla polizia dopo l’arresto si dice che una delle due inquiline sopravvissute ha raccontato di essersi alzata di notte, aver visto un uomo mascherato con folte sopracciglia dalla porta della propria camera ed essersi chiusa dentro. Questa informazione ha scatenato nuove congetture sul perché non abbia chiamato subito il 911, e un nuovo morboso interesse per questa persona, il cui nome è diventato un hashtag da milioni di visualizzazioni su TikTok e un nuovo oggetto di interesse per i giornali scandalistici.",
        "ranked": 21,
        "placed": "Abroad",
        "epoch": 1675260084.6863403,
        "language": "IT",
        "source": "ilPost"
    },
    {
        "title": "Marie Kondo ha «un po’ rinunciato» a riordinare casa",
        "date_raw": "January 30, 2023",
        "date": "2023-01-30",
        "url": "https://www.ilpost.it/mondo/",
        "news_url": "https://www.ilpost.it/2023/01/30/marie-kondo-riordino-casa/",
        "subtitle": " L'esperta giapponese del riordino ha detto di aver cambiato le sue priorità dopo la nascita del terzo figlio\t",
        "content": "La 38enne giapponese Marie Kondo è probabilmente l’esperta del riordino più conosciuta a livello internazionale, sia grazie al suo libro del 2011 , sia per la serie di Netflix , uscita nel 2019. Negli anni Kondo ha costruito la propria fama spiegando come organizzare al meglio le cose negli spazi domestici per avere una casa ordinata e quindi trovare serenità e benessere, con un approccio pragmatico e al tempo stesso spirituale. Con due figlie e un figlio, tuttavia, sembra fare un po’ fatica a tenere tutto in ordine, casa compresa: di recente ha detto di averci «un po’ rinunciato», e di aver capito che adesso le sue priorità sono diverse.Nel suo nuovo libro , Kondo scrive che anche se ama il suo lavoro a volte riempie l’agenda di così tanti impegni da sentirsi «esausta o sopraffatta dall’ansia». Racconta anche che una delle pressioni che sente di più per via del suo lavoro è quella di tenere la casa in ordine, ma che con la nascita del terzo figlio, nel 2021, le cose sono cambiate. In un incontro online per parlare del nuovo libro con i giornalisti, con l’aiuto di un’interprete, :Fino ad ora sono stata una professionista del riordino, quindi ho fatto del mio meglio per tenere sempre la mia casa in ordine. A quello ci ho un po’ rinunciato, ma per me è un bene. Adesso mi sono resa conto che quello che è più importante per me è godere del tempo che passo a casa con i miei figli.«La mia casa è disordinata», ha continuato Kondo: il modo in cui gestisce il tempo adesso però è il «migliore per questo momento e questa fase» della sua vita, ha detto.Kondo ha studiato sociologia e da molti anni fa da consulente per chi vuole imparare a mettere a posto la propria casa, sia in tv che di persona. Secondo il suo approccio all’ordine, bisognerebbe tenere in casa solo oggetti che “sprizzano gioia” (“”, nello slogan originale) e sbarazzarsi invece di quelli che non servono davvero o a cui non si è affezionati. Sempre allegra e gentile, e allo stesso tempo autorevole nel dare istruzioni alle persone disordinate con cui ha a che fare, Kondo si è costruita un personaggio molto riconoscibile: negli ultimi anni di lei e del suo metodo si sono occupati tutti i principali giornali americani e internazionali. Sia i suoi libri che la sua serie tv hanno avuto successo anche in Italia.Nell’ultimo libro, Kondo approfondisce il concetto di , che si può tradurre con “stile di vita”. Osserva che «fare ordine significa gestire tutte le ‘cose’» nella propria vita, ma anche creare una routine di gesti e attività che possono dare gioia, visto che a suo dire per molte persone non è realistico avere uno spazio perfettamente organizzato.Parla anche di piccoli gesti che possono portare calma e felicità alle cose di tutti i giorni. A lei per esempio serve comprare pigiami fatti al 100 per cento di seta o cotone biologico, frugare nel cassetto dove tiene il tè o riaprire la scatola del cucito di quando era bambina, racconta, perché sono gesti che la fanno rilassare e le fanno tornare in mente bei ricordi. Tra i suggerimenti che dà alle persone che la seguono c’è quello di trovare una serie di attività e comportamenti che danno gioia e portarli avanti per dieci giorni, per vedere se diventano un’abitudine e se le fanno sentire meglio. ",
        "ranked": 16,
        "placed": "Abroad",
        "epoch": 1675260084.694975,
        "language": "IT",
        "source": "ilPost"
    },
    {
        "title": "L’ex presidente brasiliano Jair Bolsonaro ha chiesto un visto per poter restare negli Stati Uniti",
        "date_raw": "January 30, 2023",
        "date": "2023-01-30",
        "url": "https://www.ilpost.it/mondo/",
        "news_url": "https://www.ilpost.it/2023/01/30/bolsonaro-richiesta-visto-stati-uniti/",
        "subtitle": " ",
        "content": "L’ex presidente brasiliano Jair Bolsonaro, che dal 30 dicembre del 2022 è in Florida,  un visto turistico per poter restare negli Stati Uniti altri sei mesi, ora che il suo precedente visto è in scadenza. Secondo quanto comunicato dal suo avvocato Felipe Alexandre, la richiesta per il visto di Bolsonaro, sulla cui eventuale approvazione non ci sono informazioni, è stata fatta venerdì. Alexandre, fondatore dello studio legale AG Immigration, ha detto: «Penso che la Florida sarà per un po’ la sua casa lontano da casa».Nei confronti di Bolsonaro è in corso  autorizzata dalla Corte Suprema brasiliana, che a metà gennaio aveva accolto la richiesta dei procuratori che si stanno occupando dell’indagine sull’ al parlamento e ad altri edifici istituzionali compiuto a inizio gennaio, nella capitale Brasilia, dai sostenitori di Bolsonaro.L’accusa contro Bolsonaro si concentra sul fatto che poco prima dell’assalto agli edifici istituzionali da parte dei suoi sostenitori l’ex presidente aveva condiviso sui social network un video in cui sosteneva che la vittoria elettorale di Luiz Inácio Lula da Silva, il nuovo presidente del Brasile,  fosse falsa e fosse frutto di un complotto contro di lui ordito da varie istituzioni, compresa la Corte suprema. Non ci sono prove che ci siano stati brogli o irregolarità durante le elezioni, e tutti gli osservatori internazionali ritengono la vittoria di Lula legittima. Bolsonaro, inoltre, è indagato per abuso di potere e altre accuse che precedono le elezioni e non riguardano l’assalto al parlamento.",
        "ranked": 15,
        "placed": "Abroad",
        "epoch": 1675260084.70787,
        "language": "IT",
        "source": "ilPost"
    },
    {
        "title": "C’è stato un terremoto di magnitudo 5.6 nel mare a sud di Malta",
        "date_raw": "January 30, 2023",
        "date": "2023-01-30",
        "url": "https://www.ilpost.it/mondo/",
        "news_url": "https://www.ilpost.it/2023/01/30/malta-terremoto-mare/",
        "subtitle": " ",
        "content": "Nella serata di lunedì c’è stato un terremoto di magnitudo 5.6 nel mare a sud dell’isola di Malta. L’ipocentro è stato individuato 9 chilometri di profondità. Il terremoto,  , è stato sentito in diverse località dell’isola, e arriva dopo molte altre scosse di magnitudo superiore al 4 negli ultimi giorni e anche nelle ultime ore.[DATI ]  Mw 5.6 ore 20:55 IT del 30-01-2023, Malta [Sea] Prof=9Km  — INGVterremoti (@INGVterremoti) ",
        "ranked": 14,
        "placed": "Abroad",
        "epoch": 1675260084.731909,
        "language": "IT",
        "source": "ilPost"
    },
    {
        "title": "Sono almeno 100 le persone morte nell’attentato di lunedì alla moschea di Peshawar, in Pakistan",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/peshawar-pakistan-attentato-moschea/",
        "subtitle": " ",
        "content": "Sono almeno 100 le persone morte nel grave attentato di lunedì in una moschea di Peshawar, nel nord-ovest del Pakistan. Il ministro dell’Interno, Rana Sanaullah, ha detto che 97 di loro erano poliziotti: la moschea in cui è avvenuto l’attentato infatti si trova in un complesso di Peshawar che tra le altre cose ospita al suo interno la sede della polizia provinciale. Ci sono anche più di 150 persone ferite.Quello compiuto lunedì a Peshawar è stato  degli ultimi anni in Pakistan. Durante la preghiera mattutina, quando nella moschea c’erano circa 260 persone, un’esplosione causata da un attentatore suicida ha fatto crollare la sala principale dell’edificio: secondo i soccorritori, molte persone sono rimaste intrappolate sotto le macerie, ma non è chiaro esattamente quante. Inizialmente l’attentato era stato rivendicato da un leader del gruppo terroristico noto come  (TTP), alleato dei talebani afghani e dell’ISIS. In un secondo momento però un portavoce del TTP ha negato il coinvolgimento del gruppo. ",
        "ranked": 13,
        "placed": "Abroad",
        "epoch": 1675260084.7449853,
        "language": "IT",
        "source": "ilPost"
    },
    {
        "title": "In Namibia è un brutto momento per i rinoceronti",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/rinoceronti-namibia-bracconaggio/",
        "subtitle": " Nel 2022 i bracconieri ne hanno uccisi 87, quasi il doppio rispetto all'anno precedente\t",
        "content": "Nel 2022 il numero dei rinoceronti uccisi illegalmente in Namibia  rispetto al 2021: sono stati 87, mentre l’anno precedente 45. Non era mai successo che così tanti rinoceronti morissero a causa del bracconaggio in un solo anno, stando ai dati del ministero dell’Ambiente, delle Foreste e del Turismo namibiano, che ha diffuso un aggiornamento lunedì.La Namibia, che si trova nel sud dell’Africa e si affaccia sull’oceano Atlantico, ospita la seconda più grande popolazione di rinoceronti bianchi () dopo il Sudafrica e un terzo dei rinoceronti neri (), che  e a rischio di estinzione. Negli ultimi decenni entrambe le specie sono state decimate dalla caccia illegale, praticata da bracconieri interessati ai corni dei rinoceronti: sono molto richiesti come trofei ma soprattutto come ingredienti nella farmacologia tradizionale asiatica, richiesti in Cina e in Vietnam. Tra il 2011 e il 2021 furono quasi 10mila i rinoceronti uccisi illegalmente in Africa (più o meno un terzo della popolazione complessiva mondiale).Romeo Muyunda, portavoce del ministero dell’Ambiente namibiano, ha detto che sul totale di 87 rinoceronti uccisi 61 erano neri e 26 bianchi. Più della metà delle uccisioni sono avvenute nell’Etosha, il più turistico dei parchi nazionali della Namibia, che si trova nel nord del paese e ha un’estensione di 22mila chilometri quadrati: «Abbiamo notato con grande preoccupazione che il nostro parco nazionale più conosciuto, l’Etosha, è un’attrazione per il bracconaggio».Sia in Namibia che nei paesi vicini dove vivono molti rinoceronti, principalmente il Sudafrica e il Botswana, esistono da anni dei programmi di contrasto al bracconaggio, che tra le altre cose prevedono . I corni sono fatti di cheratina, la stessa sostanza di cui sono fatti i capelli e le unghie umane: a differenza delle zanne degli elefanti, che sono denti particolari, non contengono quindi terminazioni nervose, né hanno radici sensibili, per questo i rinoceronti non provano dolore se gli vengono segati. E come succede alle unghie, i corni ricrescono: servono circa due anni perché raggiungano le stesse dimensioni che avevano prima del taglio.Quando invece sono i bracconieri a tagliare i corni, lo fanno ferendo a morte i rinoceronti, che poi abbandonano a dissanguarsi.Servono molte risorse per tagliare i corni in maniera preventiva a un gran numero di rinoceronti, anche perché gli animali devono essere sedati per procedere con l’operazione. Per questo nonostante varie iniziative del genere la protezione dei rinoceronti continua a essere difficile.Secondo i , in Africa vivono circa 22mila rinoceronti, di cui poco più di 6mila rinoceronti neri. ",
        "ranked": 12,
        "placed": "Abroad",
        "epoch": 1675260084.7548766,
        "language": "IT",
        "source": "ilPost"
    },
    {
        "title": "Il Regno Unito sarà l’unica economia avanzata in recessione quest’anno, dice l’FMI",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/regno-unito-recessione-fmi/",
        "subtitle": " Mentre nel resto del mondo le cose andranno meglio del previsto, nonostante un rallentamento generale\t",
        "content": "Secondo il Fondo Monetario Internazionale (FMI), l’organismo che monitora la stabilità finanziaria globale, nel 2023 l’economia mondiale : nel suo aggiornamento trimestrale sull’andamento economico, martedì ha previsto una crescita del Prodotto Interno Lordo (PIL) mondiale nel 2023 del 2,9 per cento, 0,2 punti percentuali in più di quanto aveva previsto nell’ultimo aggiornamento pubblicato lo scorso ottobre.Il PIL crescerà in tutti i paesi del mondo con un’economia avanzata, ma non nel Regno Unito, dove secondo l’FMI il PIL quest’anno diminuirà dello 0,6 per cento, un andamento peggiore di quello previsto a ottobre, quando aveva previsto che sarebbe invece cresciuto del 0,3 per cento. Seppur di poco, ma sarebbe cresciuto. Nel rapporto il capo economista dell’FMI, Pierre-Olivier Gourinchas, spiega che al contrario del Regno Unito le economie dei paesi dell’Eurozona (cioè i paesi che adottano come moneta l’euro) sono state «sorprendentemente resilienti» nell’affrontare tutte le difficoltà che la guerra in Ucraina ha creato, come i gravi rincari dell’energia e la scarsità di molte materie prime. Nel caso dell’Italia, per esempio, l’FMI ha previsto per il 2023 una crescita del PIL dello 0,6 per cento, 0,8 punti percentuali in più rispetto alla previsione di ottobre, e dello 0,9 per cento nel 2024.Il dato sulla mancata crescita del Regno Unito è particolarmente sorprendente perché l’aggiornamento di ottobre prevedeva una più ottimistica crescita del PIL del paese dello 0,3 per cento nel 2023, nonostante fosse stato compilato quando al governo c’era ancora l’ex prima ministra Liz Truss, molto contestata dall’FMI. Proprio pochi giorni prima della pubblicazione di quel rapporto, l’FMI aveva infatti criticato duramente Truss  di ritirare la riforma economica che prevedeva una riduzione delle tasse per i più ricchi e che aveva causato un .Truss aveva poi sostituito il ministro dell’Economia, ideatore della riforma, e cancellato gran parte di quelle misure. Non era però bastato per farla resistere alla grave crisi economica e politica in corso, e a fine ottobre si era dimessa e il suo posto era stato preso da , già ministro dell’Economia tra il 2020 e il 2022, durante il governo di Boris Johnson.Nel rapporto non si parla esplicitamente di , l’uscita del Regno Unito dall’Unione Europea, avvenuta formalmente tre anni fa, il 31 gennaio del 2020. È comunque un fattore che da tempo gli analisti considerano tra quelli che più di tutti in questi anni avrebbero contribuito a mettere in difficoltà l’economia britannica. John Springford, vicedirettore del Centre for European Reform, centro studi britannico che si occupa di questioni legate all’integrazione europea, ha commentato gli effetti di Brexit sull’economia del Regno Unito dicendo che «quando imponi ostacoli al commercio, agli investimenti e alla migrazione con il tuo più grande partner commerciale (l’Unione Europea), allora avrai inevitabilmente grosse ripercussioni sui commerci, sugli investimenti e sul PIL».IMF Growth Projections: 2023USA🇺🇸: 1.4% Germany🇩🇪: 0.1% France🇫🇷: 0.7% Italy🇮🇹: 0.6% Japan🇯🇵: 1.8% UK🇬🇧: -0.6% China🇨🇳: 5.2% India🇮🇳: 6.1% Russia🇷🇺: 0.3% Brazil🇧🇷: 1.2% Mexico🇲🇽: 1.7% KSA🇸🇦: 2.6% Nigeria🇳🇬: 3.2% RSA🇿🇦: 1.2%   — IMF (@IMFNews) Per quanto riguarda l’economia mondiale, nonostante le previsioni migliori rispetto a quelle di ottobre, l’FMI conferma un generale rallentamento: se per il 2023 la previsione è una crescita del PIL del 2,9 per cento, nel 2022 l’economia era invece cresciuta del 3,4 per cento. Il rallentamento, secondo l’FMI, è stato causato tra le altre cose dal rialzo dei tassi delle banche centrali per contrastare l’inflazione, dalla guerra della Russia contro l’Ucraina e dai lunghi e estesi lockdown dei mesi scorsi in Cina. Per il 2024 stima però un’accelerazione del PIL globale, che potrebbe crescere fino al 3,1 per cento.",
        "ranked": 10,
        "placed": "Abroad",
        "epoch": 1675260084.7891066,
        "language": "IT",
        "source": "ilPost"
    },
    {
        "title": "Tre membri dell’unità dei Vigili del Fuoco di Memphis intervenuta dopo il pestaggio di Tyre Nichols sono stati licenziati",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/vigili-fuoco-memphis-pestaggio-nichols-licenziati/",
        "subtitle": " ",
        "content": "Tre membri dell’unità dei Vigili del Fuoco di Memphis intervenuta dopo il pestaggio che ha portatoI tre licenziamenti seguono quelli di sette membri della Polizia di Memphis coinvolti nell’intervento: cinque di questi sono accusati di omicidio, mentre la squadra speciale di cui facevano parte . ",
        "ranked": 11,
        "placed": "Abroad",
        "epoch": 1675260084.832586,
        "language": "IT",
        "source": "ilPost"
    },
    {
        "title": "La Corte di Giustizia dell’Unione Europea ha emesso una sentenza che potrebbe rendere più probabile l’estradizione in Spagna dell’ex presidente catalano Carles Puigdemont",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/puigdemont-estradizione-spagna/",
        "subtitle": " ",
        "content": "Martedì la Corte di Giustizia dell’Unione Europea, cioè il principale tribunale europeo,  che potrebbe influire sulla possibilità che venga estradato dal Belgio alla Spagna Carles Puigdemont, l’ex presidente della Generalidad catalana che organizzò . Pochi giorni dopo il referendum Puigdemont fuggì in Belgio, dove si trova tuttora e dove è stato eletto , e finora le richieste di estradizione avanzate dal Tribunale Supremo spagnolo erano state respinte dalla giustizia belga.Secondo la sentenza della Corte di Giustizia dell’Unione Europea una richiesta di mandato d’arresto europeo da parte della Spagna può essere respinta da un organo giudiziario europeo solo se «esiste un rischio reale di violazione» del diritto fondamentale a un equo processo e se ci sono «carenze sistemiche o generalizzate nel funzionamento del sistema giudiziario» nel paese che chiede l’arresto.La sentenza non riguarda direttamente Puigdemont ma un altro politico catalano fuggito in Belgio, Lluis Puig Gordi, ex ministro regionale della Cultura. Come per Puigdemont, anche per Puig Gordi la Spagna aveva emesso un mandato d’arresto internazionale, che era stato respinto dal Belgio. A differenza di Puigdemont, Puig Gordi non è europarlamentare e quindi non è protetto dall’immunità. È probabile quindi che il Tribunale Supremo spagnolo ora emetta un nuovo mandato di arresto, che alla luce della sentenza della Corte di Giustizia dell’Unione Europea ha buone probabilità di essere accolto.Ma indirettamente la sentenza riguarda anche Puigdemont: la Corte di Giustizia dell’Unione Europea deve ancora prendere una decisione definitiva sull’immunità da europarlamentare (che gli era stata revocata dal Parlamento Europeo nel marzo del 2021 e ripristinata dalla Corte in via provvisoria ). Nel caso gli venisse nuovamente revocata, la sentenza della Corte potrebbe rendere più semplice per il Tribunale Supremo spagnolo ottenerne l’estradizione.",
        "ranked": 7,
        "placed": "Abroad",
        "epoch": 1675260084.8764734,
        "language": "IT",
        "source": "ilPost"
    },
    {
        "title": "Un’altra giornata di grandi scioperi in Francia",
        "date_raw": "January 31, 2023",
        "date": "2023-01-31",
        "url": "https://www.ilpost.it/mondo/",
        "news_url": "https://www.ilpost.it/2023/01/31/grandi-scioperi-francia/",
        "subtitle": " È stata organizzata ancora contro la contestata riforma delle pensioni, il giorno dopo l'inizio della sua discussione in parlamento\t",
        "content": "In molte città della Francia è in corso un’altra giornata di grandi proteste e scioperi contro la riforma delle pensioni, dopo quelle che erano già state organizzate . In tutto il paese sono state organizzate 250 diverse manifestazioni, dopo che lunedì è iniziata in parlamento la discussione della legge contestata: il principale provvedimento della legge, e quello che ha creato più malcontento, prevede l’innalzamento dell’età pensionabile da 62 a 64 anni.L’obiettivo che si sono posti gli organizzatori delle manifestazioni è di superare la partecipazione del 19 gennaio, anche se sarà molto difficile: in quel caso avevano partecipato 1,12 milioni di persone secondo le autorità e oltre 2 milioni per gli organizzatori. Ci sono però città in cui è già stata registrata una maggiore presenza di persone dell’ultima volta: a Marsiglia per esempio ce ne sono 40mila, secondo la prefettura, che il 19 gennaio ne aveva rilevate 26mila (i numeri dati dai sindacati invece sono molto più alti).  che si protesta persino nella piccolissima isola di Ouessant, di poche centinaia di abitanti, nel nord-ovest della Francia al largo della Bretagna: circa cento persone si sono riunite in un corteo davanti all’ufficio del sindaco.È ancora difficile fare un bilancio preciso dei molti disagi causati dagli scioperi, ma alcuni sono già evidenti: la Società nazionale delle ferrovie (SNCF) aveva annunciato dai giorni precedenti cancellazioni su tutta la linea, consigliando ai passeggeri di rinviare i viaggi che avevano in programma e ai pendolari di lavorare da casa, se potevano. La CGT, una delle più grandi confederazioni sindacali del paese, ha annunciato tra il 75 e il 100 per cento di scioperanti nelle raffinerie e nei distributori della compagnia petrolifera TotalEnergies. Électricité de France (EDF), la principale azienda che produce e distribuisce energia nel paese, ha annunciato che sono in sciopero poco più del 40 per cento dei suoi dipendenti (erano stati il 44,5 per cento il 19 gennaio).Il governo non sembra aver subìto la pressione delle proteste: lunedì il presidente Emmanuel Macron ha ribadito che la riforma è «essenziale», mentre la prima ministra Elisabeth Borne nel fine settimana aveva detto che l’innalzamento della pensione a 64 anni «non è più negoziabile».Oltre all’innalzamento dell’età pensionabile, il disegno di legge prevede l’anticipazione dal 2035 al 2027 della cosiddetta legge “Touraine”, che aumenta di un anno il periodo per cui è necessario versare contributi per andare in pensione, l’abolizione di alcuni regimi pensionistici speciali e una serie di altre misure.È l’ennesima riforma delle pensioni proposta da un governo francese, e lo stesso Macron ci aveva già provato nel 2019, provocando anche in quel caso grosse e  proteste. Diversi analisti ritengono che il sistema pensionistico francese sia eccessivamente complicato, inefficiente e ingiusto.In Francia esistono 42 regimi pensionistici diversi, con notevoli differenze nelle agevolazioni e nei trattamenti delle singole categorie. Il sistema pensionistico è anche molto costoso: nel 2020 è costato l’equivalente del  del PIL, meno di quello italiano in proporzione (), ma comunque più che nella maggior parte dei paesi europei. Secondo stime e  il sistema francese potrebbe non essere sostenibile sul lungo periodo e rischiare di tornare in deficit (come successo nel 2020, l’ultima volta).Il ragionamento che sta dietro ai provvedimenti proposti nel disegno di legge sarebbe principalmente quello di spendere meno in pensioni: alzare l’età pensionabile ritarderebbe per esempio l’erogazione dell’assegno pensionistico. Allo stesso modo, l’estensione del periodo in cui è necessario versare i contributi servirebbe a rendere il sistema delle pensioni più sostenibile per le finanze dello stato.La proposta di legge di Macron è sostenuta soprattutto dal centrodestra, ed è contestatissima sia dalla sinistra che dall’estrema destra, che la considerano ingiusta soprattutto per i lavoratori della classe media e per le fasce più povere della popolazione.",
        "ranked": 6,
        "placed": "Abroad",
        "epoch": 1675260084.8861706,
        "language": "IT",
        "source": "ilPost"
    }
]
