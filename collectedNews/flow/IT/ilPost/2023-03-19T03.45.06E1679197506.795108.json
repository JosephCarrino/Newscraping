[
    {
        "title": "Un’attivista polacca è stata condannata per aver aiutato una donna ad abortire",
        "date_raw": "March 15, 2023",
        "date": "2023-03-15",
        "url": "https://www.ilpost.it/mondo/",
        "news_url": "https://www.ilpost.it/2023/03/15/attivista-polacca-condannata-aborto/",
        "subtitle": " È un tentativo da parte del governo di destra di intimidire i movimenti femministi in un paese dove l'aborto è, di fatto, vietato\t",
        "content": "Justyna Wydrzyńska, attivista di un movimento polacco che si occupa di dare informazioni e assistenza alle donne che vogliono abortire in un paese dove è praticamente impossibile farlo,  da un tribunale di Varsavia a dieci mesi di lavori socialmente utili per aver aiutato una donna a interrompere una gravidanza indesiderata. Wydrzyńska, scrivono diversi giornali e organizzazioni per i diritti, potrebbe essere  attivista in Europa a essere condannata per aver aiutato qualcuna ad accedere all’aborto.Dall’inizio del 2021 in Polonia è  una contestatissima norma che vieta l’aborto anche in caso di malformazione del feto e che, nei fatti, sancisce il divieto quasi totale di abortire nel paese. Per dare l’idea: nel 2019 1.074 dei 1.100 aborti eseguiti in Polonia erano stati a causa di malformazioni del feto. La legge era stata presentata dal governo guidato dal partito di destra Diritto e Giustizia (PiS), che è molto vicino alle gerarchie cattoliche, e dopo una sentenza della Corte costituzionale che modificava una legge sull’interruzione di gravidanza che era già una delle più restrittive d’Europa.La nuova legge era stata duramente contestata dalle  che si erano tenute sia in Polonia che nel resto del mondo, che per un certo periodo erano anche riuscite ad ostacolarne l’approvazione.Nel codice penale polacco l’aiuto all’aborto, il reato di cui era accusata Wydrzyńska, è criminalizzato, mentre una donna che assume da sola delle pillole abortive ottenute con mezzi propri non può essere perseguita. Ed è proprio sfruttando questo passaggio che le attiviste sostengono il diritto all’autodeterminazione delle donne polacche inviando loro delle pillole abortive. Justyna Wydrzyńska è tra le fondatrici del gruppo Kobiety w Sieci, primo forum online polacco su cui trovare informazioni senza pregiudizi sull’aborto. Fa parte della rete Abortion without borders, un insieme di associazioni e collettivi che collaborano per aiutare le donne polacche a ottenere consigli, dando anche sostegno e accesso, attraverso internet, a un aborto sicuro nel paese o all’estero.Protesta a Cracovia a sostegno di Justyna Wydrzyńska. Le bandiere hanno il fulmine rosso, simbolo di Strajk Kobiet (letteralmente “Sciopero delle donne”), uno dei più importanti movimenti femministi polacchi che ha organizzato le proteste contro la legge sul divieto di aborto, 14 marzo 2023 (Omar Marques/Getty Images)Nel 2020, Wydrzyńska aveva aiutato una donna vittima di violenza a interrompere una gravidanza indesiderata, inviandole delle pillole abortive. Il partner della donna, che le aveva precedentemente proibito di andare in Germania per interrompere la gravidanza, aveva requisito le pillole e aveva chiamato la polizia. La donna coinvolta aveva infine avuto un aborto spontaneo.Il processo di Wydrzyńska è durato undici mesi. Durante le udienze, fuori dal tribunale di Varsavia e anche in altre città si sono svolte manifestazioni e presidi con uno striscione che diceva “Jak Justyna” (“io sono Justyna”). Wydrzyńska è stata sostenuta dai movimenti femministi, da centinaia di migliaia di persone che hanno firmato una petizione per la procura, da organizzazioni come Amnesty International o Human Rights Watch. Sul suo caso sono poi intervenuti i parlamenti di alcuni stati europei, come quello belga, decine di deputate e deputati del Parlamento europeo e, tra gli altri, anche la Fondazione internazionale di Ginecologia e Ostetricia. Poco prima della lettura della sentenza Wydrzyńska ha tenuto un lungo :«Qui, in quest’aula, stiamo parlando di diritti umani fondamentali, come il diritto all’autodeterminazione. (…) Questo processo non si sarebbe mai dovuto svolgere. (…) Eppure sono qui, Vostro Onore, seduta sul banco degli imputati. E quest’ultimo anno è stato molto difficile per me, per la mia famiglia e per chi mi è vicino.Sento di essere innocente. Quello che ho ascoltato qui in questa stanza, i dettagli della situazione di Ania (come viene chiamata la donna a cui Wydrzyńska ha inviato le pillole, ndr) mi hanno solo convinta che le mie azioni erano giuste. Mi ha fatto capire che dovevo fidarmi del mio intuito e correre il rischio di aiutare chi ne ha bisogno. Vorrei che nessuna donna si trovasse mai da sola in queste situazioni difficili, senza sostegno, con la famiglia che agisce contro di lei. Credo che aiutare un’altra persona che chiede sostegno mentre lotta per la propria libertà sia un nostro dovere. È ciò che ci rende umani. E non lo tradirò, non me ne vergognerò né crederò mai che si tratti di un crimine.(…) Vostro Onore, viviamo in un paese che non rispetta le donne. La legge anti-aborto non è solo crudele; è fittizia. La legge non impedisce alle persone con gravidanze indesiderate di interromperle. Questa non è una mia opinione, questo è ciò che mostrano tutte le ricerche sull’aborto, in tutto il mondo. (…) Una donna che non vuole essere incinta pensa in modo pragmatico; come accedere all’aborto, quanto costerà, se se lo può permettere. E avrà quell’aborto, indipendentemente dalla legge e indipendentemente da quanto sarà sicuro il metodo che userà.(…) Non voglio che nessuna passi da sola attraverso una pericolosa pratica di aborto non sicuro, quando è possibile farlo in sicurezza e senza stigmi. Non voglio che nessuna di noi sia costretta ad abbandonare il proprio diritto alla libertà e all’autodeterminazione.(…) Siamo qui per decidere della mia colpa. Non sono colpevole e lo dirò ad alta voce: la colpa è dello Stato, per aver abbandonato Ania (…) e milioni di donne in tutto il paese.Al tribunale, chiedo l’assoluzione».L’entità della pena a cui è stata condannata Wydrzyńska è stata accolta, in parte, con sollievo, perché l’articolo 152 del codice penale polacco, quello che punisce il reato di “aiuto all’aborto”, prevede fino a tre anni di carcere, che era tra l’altro la richiesta del pubblico ministero. Dopo la condanna, davanti alle telecamere, Wydrzyńska ha ribadito di non sentirsi colpevole e ha detto che lei e i collettivi femministi non si fermeranno: continueranno a rispondere a ogni richiesta di aiuto. L’attivista ha anche aggiunto di non accettare il verdetto e che presenterà ricorso.I movimenti femministi hanno  che il processo a Wydrzyńska è stato un tentativo di intimidazione nei confronti di tutte le donne e di tutte le persone «che si aiutano a vicenda per interrompere delle gravidanze che non vogliono». E hanno anche interpretato la sentenza piuttosto clemente contro Wydrzyńska dicendo che il prossimo autunno nel paese ci saranno le elezioni.Da quando, nel 2015, alla guida della Polonia è arrivato il partito di estrema destra Diritto e Giustizia, . Sul potere giudiziario, in particolare sui giudici, è ad esempio progressivamente aumentata l’influenza del potere esecutivo e di quello legislativo, causando un indebolimento netto dell’indipendenza della magistratura polacca. In questo caso, per le femministe, quest’influenza ha giocato in qualche modo a favore di Wydrzyńska. Natalia Broniarczyk, attivista di Abortion without borders,  che le imminenti elezioni hanno «senza dubbio contribuito a far pendere la bilancia verso una pena più clemente. Il massimo della pena sarebbe stato un suicidio, dato che il 70 per cento della popolazione sostiene l’accesso all’aborto».Alcune donne protestano fuori dalla sede di Cracovia del partito Diritto e Giustizia, dopo la lettura della sentenza contro Justyna Wydrzyńska, 14 marzo 2023 (Omar Marques/Getty Images)La scorsa settimana il parlamento aveva respinto in prima lettura un disegno di legge che prevedeva la criminalizzazione di chi forniva informazioni sulle possibilità di aborto in Polonia e all’estero: questa votazione, così come la sentenza su Wydrzyńska, servirà, secondo i movimenti femministi, a rimettere al centro della discussione pubblica la questione dell’aborto.",
        "ranked": 25,
        "placed": "Abroad",
        "epoch": 1679193906.6164773,
        "language": "IT",
        "source": "ilPost"
    },
    {
        "title": "Era da 12 anni che un presidente sudcoreano non andava in Giappone",
        "date_raw": "March 16, 2023",
        "date": "2023-03-16",
        "url": "https://www.ilpost.it/mondo/",
        "news_url": "https://www.ilpost.it/2023/03/16/visita-giappone-presidente-corea-sud/",
        "subtitle": " Yoon Suk-yeol terrà un incontro per molti versi storico con il primo ministro giapponese Fumio Kishida a Tokyo\t",
        "content": "Giovedì il presidente della Corea del Sud Yoon Suk-yeol e la moglie Kim Keon-hee sono atterrati a Tokyo, la capitale del Giappone, per la prima visita diplomatica di un capo di stato sudcoreano nel paese degli ultimi dodici anni. Durante la giornata si terrà un incontro con il primo ministro giapponese Fumio Kishida, probabilmente per parlare delle minacce che preoccupano entrambi i paesi.Yoon, eletto alla presidenza lo scorso marzo,  di recuperare i rapporti con il Giappone, che sono peggiorati notevolmente negli ultimi anni per via di una disputa di lunghissima data che riguarda un risarcimento dei sudcoreani che furono costretti a lavorare nelle fabbriche giapponesi durante l’occupazione della penisola coreana da parte del Giappone, durata dal 1910 al 1945. La disputa risale a decenni fa e secondo il Giappone è stata risolta con un trattato ratificato dai due paesi nel 1965, ma è stata riaperta nel 2018 da una sentenza della Corte suprema di Seul, in seguito alla quale i rapporti tra i due paesi si sono parecchio inaspriti.Yoon è stato invitato a Tokyo dopo che qualche giorno fa  per risolvere questa disputa. La nuova proposta prevede che i pagamenti alle vittime dei lavori forzati avvengano attraverso una fondazione, verso la quale le società private sia giapponesi che coreane potranno effettuare versamenti volontari. La mossa è stata criticata in Corea del Sud, dove molti credono che Yoon abbia concesso troppo, sacrificando il diritto a una giustizia equa per le vittime per migliorare i rapporti con l’ex potenza colonizzatrice.I funzionari dei due governi hanno detto che l’incontro tra Yoon e il primo ministro giapponese Fumio Kishida probabilmente non normalizzerà immediatamente i rapporti, e che è probabile per esempio che rimangano in piedi le restrizioni giapponesi sulle esportazioni di tecnologia verso la Corea del Sud. La visita viene comunque interpretata come un ravvicinamento tra due paesi che hanno molto in comune, soprattutto per quanto riguarda la politica internazionale: entrambi possiedono solide istituzioni democratiche, sono all’avanguardia nello sviluppo delle nuove tecnologie e sono alleati con gli Stati Uniti. Ma soprattutto, entrambi si sentono minacciati dall’avanzamento del programma nucleare della Corea del Nord e dal rafforzamento, anche militare, della Cina nella regione.Soltanto poche ore prima dell’arrivo di Yoon in Giappone, la Corea del Nord ha lanciato un missile balistico intercontinentale che è caduto nelle acque a ovest del Giappone. È il secondo solo questo mese.",
        "ranked": 19,
        "placed": "Abroad",
        "epoch": 1679193906.628368,
        "language": "IT",
        "source": "ilPost"
    },
    {
        "title": "Nelle piscine di Berlino chiunque potrà stare in topless",
        "date_raw": "March 15, 2023",
        "date": "2023-03-15",
        "url": "https://www.ilpost.it/mondo/",
        "news_url": "https://www.ilpost.it/2023/03/15/berlino-germania-piscine-topless/",
        "subtitle": " Anche le donne: e questo si ricollega a una ben radicata tradizione tedesca, tra le altre cose\t",
        "content": "L’amministrazione locale di Berlino ha stabilito che nelle piscine pubbliche della città chiunque, comprese le donne, potrà fare il bagno o prendere il sole in . La decisione è stata presa nell’ambito di una causa presentata da una donna che aveva sostenuto di essere discriminata, visto che agli uomini stare a petto nudo è permesso senza problemi. La misura è stata vista come un passo avanti nel tema della parità dei diritti tra i generi e servirà a chiarire un regolamento finora un po’ ambiguo, ma è anche in linea con l’abitudine delle persone tedesche di scoprire il proprio corpo – seppur limitatamente ad alcune circostanze – con una certa disinvoltura.La questione aveva ricevuto una certa attenzione sulla stampa nazionale nell’estate del 2021, quando una donna francese era stata  da un parco acquatico di Berlino perché stava prendendo il sole a petto nudo e dopo essere stata richiamata dagli addetti della piscina si era rifiutata di indossare il costume per coprire il seno. La vicenda che ha portato alla decisione però risale allo scorso dicembre, quando un’altra donna che non indossava il pezzo superiore del costume in una piscina coperta si era lamentata per i richiami del personale, facendo notare che gli uomini venivano trattati diversamente. Così la donna aveva presentato un reclamo al dipartimento dell’amministrazione cittadina che si occupa di giustizia, diversità e lotta alla discriminazione.Alla fine le autorità di Berlino hanno dato ragione alla donna, e in un comunicato diffuso giovedì hanno fatto sapere che tutte le persone potranno frequentare le piscine di Berlino in topless, «», indipendentemente dal loro genere.Doris Liebscher, responsabile della parità dei diritti nell’amministrazione locale, si è detta soddisfatta della decisione, che a suo dire «stabilisce diritti uguali per tutte le persone di Berlino, siano maschi, femmine o », cioè che non si riconoscono né nel genere femminile né in quello maschile. Secondo Liebscher la decisione tutela anche il personale delle piscine, che d’ora in poi avrà indicazioni chiare su come comportarsi.Le regole della società che gestisce le piscine nella capitale tedesca (Berliner Bäder-betriebe) non erano diverse a seconda del genere, ma prevedevano l’obbligo di indossare costumi da bagno che coprissero completamente i genitali: una portavoce della società ha detto che in alcuni casi questa formulazione veniva interpretata più ampiamente come un divieto del topless per le donne. Come ha chiarito il giornale tedesco , insomma, fare il bagno in topless nelle piscine di Berlino di per sé non era vietato, ma adesso non sarà più un problema per chiunque volesse farlo.Berlino non è la prima città tedesca a prendere decisioni simili. Per esempio era già esplicitamente consentito fare il bagno in topless sia nelle piscine di Gottinga che in quelle di Siegen, nella parte centrale del paese. A , in particolare, la questione era nata dal caso di una persona che si identificava come maschio a cui era stato chiesto di coprirsi il petto in una piscina locale e a cui poi era stato proibito ritornarvi.Spesso le persone tedesche sono piuttosto disinvolte nei confronti della nudità, o quantomeno lo sono di più rispetto a quelle italiane. Praticare il nudismo o il naturismo (che sono due cose ) e più in generale esporre parti del loro corpo in certe circostanze fa parte della cosiddetta “”, letteralmente “cultura del corpo libero”: è una filosofia nata nell’Ottocento che in estrema sintesi non ha a che fare tanto con una visione sessuale del corpo umano, quanto con il concetto che la nudità nella natura, nel tempo libero o durante l’attività fisica possa avere benefici per la salute delle persone. ",
        "ranked": 22,
        "placed": "Abroad",
        "epoch": 1679193906.643626,
        "language": "IT",
        "source": "ilPost"
    },
    {
        "title": "In Argentina un’ondata di calore straordinaria sta facendo grossi danni",
        "date_raw": "March 16, 2023",
        "date": "2023-03-16",
        "url": "https://www.ilpost.it/mondo/",
        "news_url": "https://www.ilpost.it/2023/03/16/argentina-ondata-di-calore-caldo-estate/",
        "subtitle": " Di solito nel paese l'estate dura fino a febbraio, ma a marzo le temperature sono rimaste altissime e hanno sfiorato i 40 gradi in alcune zone\t",
        "content": "In Argentina è in corso un’intensa ondata di calore che negli ultimi quindici giorni ha portato temperature molto più alte della norma per il periodo, vicine ai 40 °C. Tipicamente in Argentina l’estate dura da dicembre a febbraio, ma quest’anno la calura estiva sta proseguendo molto più a lungo, ed è arrivata fino alla prima metà di marzo: le temperature molto alte, unite alla siccità, stanno avendo conseguenze soprattutto nel nord-est del paese, dalle interruzioni nell’erogazione di energia elettrica ai danni ai raccolti.Il servizio meteorologico nazionale ha fatto sapere che nei primi dieci giorni di marzo nella parte centro-orientale del paese sono state registrate temperature di 8-10 °C superiori alla norma del periodo. Mariela de Diego, una portavoce dell’agenzia, ha detto che sabato le temperature massime nel paese hanno raggiunto i , le più alte mai registrate nel mese di marzo, e che nella capitale Buenos Aires ci sono stati 12 giorni consecutivi di temperature che hanno superato i 32 °C, una cosa che non si era mai vista da quando vengono effettuate registrazioni di questo tipo.Secondo i meteorologi, quella tra la fine del 2022 e l’inizio del 2023 è stata l’estate in assoluto più calda per il paese da quella del 1961. Al contempo, domenica è stata superata anche la temperatura minima più alta mai registrata nel mese di marzo, 28 °C (la minima più alta, di 27,7 °C, era stata registrata il 21 marzo del 1980).Maximiliano Herrera, un climatologo che cura un sito in cui sono raccolti gli estremi di temperatura registrati in tutto il mondo,  che le temperature riscontrate in Argentina a marzo sono legate all’impatto della Niña, uno dei complessi di eventi atmosferici che influenzano il meteo di varie parti del pianeta. La Niña fa parte di un fenomeno climatico che avviene periodicamente nell’oceano Pacifico meridionale e influenza in particolare le condizioni meteorologiche dei paesi dell’area, portando estati più calde e secche della norma: , ma ha comunque influenzato le temperature dell’estate argentina.CALOR🌡️🔥| Los primeros 10 días de marzo tuvieron  extremadamente elevadas en el centro este del país.👉Se registraron temperaturas máximas promedio de hasta 8 y 10 °C por encima de lo normal para la época.+INFO ACTUALIZADA  — SMN Argentina (@SMN_Argentina) Secondo Herrera la durata e l’intensità dell’ondata di calore osservata quest’anno in Argentina sono eccezionali, oltre quanto ci si poteva aspettare da un’estate influenzata dalla Niña. In assenza di uno  non si può dire che questi record siano dovuti al cambiamento climatico, ma anche in Argentina il riscaldamento globale ha causato un aumento delle temperature medie.Ad aggravare la situazione c’è quella che de Diego ha definito una scarsità «tremenda» di precipitazioni. A Buenos Aires per esempio tra il 9 e il 25 febbraio sono caduti solo 10 millimetri di pioggia, circa un decimo delle precipitazioni medie del mese. Si prevede che continueranno a esserci temperature massime attorno ai 30 °C sia giovedì che venerdì, e che da sabato cominci a fare più fresco. Per il momento comunque sia per Buenos Aires che per altre zone nella parte centro-orientale del paese è stata diramata un’allerta rossa per l’ondata di calore in corso: è il massimo livello di allerta prevista dal servizio meteorologico nazionale e indica condizioni «molto pericolose», che possono comportare rischi per la salute.La grande ondata di calore e la siccità stanno avendo conseguenze sull’agricoltura, in particolare nelle province di Córdoba, Santa Fe e nel nord di Buenos Aires, sempre nel nord-est del paese. Si prevede che i raccolti di mais e soia saranno inferiori del 20-30 per cento rispetto a quelli dell’anno scorso, e che a causa della situazione in corso nel 2023 l’Argentina esporterà il 28 per cento di  in meno rispetto al 2022.Mercoledì inoltre migliaia di persone sono rimaste  a causa di un blackout provocato da un incendio che ha messo fuori uso le infrastrutture energetiche, come era già accaduto a inizio marzo. L’istituto nazionale di tecnologia agricola ha detto che sempre a causa degli incendi nel nord-est del paese sono bruciati in totale più di  di terreno, quasi quanto la superficie della città di Roma. ",
        "ranked": 18,
        "placed": "Abroad",
        "epoch": 1679193906.6515522,
        "language": "IT",
        "source": "ilPost"
    },
    {
        "title": "Trump dice che martedì potrebbe essere arrestato",
        "date_raw": "March 18, 2023",
        "date": "2023-03-18",
        "url": "https://www.ilpost.it/mondo/",
        "news_url": "https://www.ilpost.it/2023/03/18/trump-arresto-indagine-stormy-daniels/",
        "subtitle": " Nell'ambito delle indagini su un presunto pagamento illegale all'attrice porno Stormy Daniels, per cui rischia di essere incriminato a breve ",
        "content": "L’ex presidente degli Stati Uniti Donald Trump ha detto di credere che martedì verrà arrestato nell’ambito di un’indagine della procura distrettuale di Manhattan (New York) su un suo presunto pagamento illegale nei confronti dell’attrice di film per adulti Stormy Daniels. Sulla vicenda sta indagando il procuratore distrettuale Alvin Bragg: da giorni si attende una decisione della giuria su un’incriminazione o meno di Trump, ma non si conoscono con esattezza i tempi. Se incriminato, Trump sarebbe il primo ex presidente nella storia degli Stati Uniti ad affrontare un processo penale.Secondo quanto scritto da Trump sul suo social network Truth, il giudizio dovrebbe arrivare martedì prossimo, e dovrebbe essere seguito da un suo arresto. Parlando di sé in terza persona ha detto che «fughe di notizie illegali dal corrotto e politicizzato ufficio del procuratore distrettuale di Manhattan […] indicano che l’ex presidente degli Stati Uniti sarà arrestato martedì della prossima settimana». Trump ha poi esortato i suoi sostenitori a protestare e a «riprendersi il paese».Trump non ha detto di essere stato informato dell’imminente incriminazione e non ha fornito maggiori dettagli sulle fughe di notizie a cui fa riferimento. L’arresto dovrebbe consistere formalmente nella rilevazione delle impronte digitali e nella realizzazione delle foto segnaletiche, ma poi Trump verrebbe rilasciato in attesa che inizi il processo. Da parte del procuratore distrettuale di Manhattan non ci sono state conferme o smentite.L’accusa nei confronti di Trump riguarda un pagamento di 130mila dollari fatto nel 2016 alla pornostar Daniels, in cambio della promessa di non rivelare pubblicamente alcune informazioni su una relazione che i due avevano avuto dieci anni prima. Quei soldi furono pagati dall’ex avvocato e collaboratore di Trump , poi rimborsato da Trump. Secondo gli investigatori il rimborso sarebbe avvenuto usando i fondi del comitato elettorale di Trump, attraverso una fattura per una falsa prestazione legale. ",
        "ranked": 0,
        "placed": "Abroad",
        "epoch": 1679193906.6751049,
        "language": "IT",
        "source": "ilPost"
    },
    {
        "title": "Il partito di estrema destra francese Rassemblement National è stato condannato in appello a pagare 250mila euro nell’ambito di un’inchiesta sui rimborsi elettorali",
        "date_raw": "March 15, 2023",
        "date": "2023-03-15",
        "url": "https://www.ilpost.it/mondo/",
        "news_url": "https://www.ilpost.it/2023/03/15/rassemblement-national-marine-le-pen-250-mila-euro-multa-rimborsi-elettorali-illeciti/",
        "subtitle": null,
        "content": "La Corte d’Appello di Parigi ha  Rassemblement National (RN), partito di estrema destra francese di Marine Le Pen, a pagare una multa di 250 mila euro nell’ambito di un’inchiesta sui finanziamenti elettorali per le legislative del 2012. In primo grado, il partito era stato condannato al pagamento di 18.750 euro di multa.Nel 2012 Rassemblement National, che al tempo si chiamava Front National, fece comprare ai propri candidati dei kit elettorali (volantini, manifesti, siti internet) per 16.650 euro ciascuno da una società di comunicazione, la Riwal, e attraverso la mediazione di un piccolo partito vicino a Le Pen chiamato Jeanne.Riwal è di Frédéric Chatillon, anche lui molto vicino a Marine Le Pen, ex leader del sindacato studentesco di estrema destra GUD e considerato dai giudici, di fatto, un dirigente di Rassemblement National. Jeanne venne invece creato nel 2010 proprio per finanziare le campagne elettorali del Front National, in gravi difficoltà economiche. Ma non è mai stato propriamente un partito: non ha mai avuto candidati o militanti. Si tratta di un’organizzazione per raccogliere dei fondi, simile a quelle utilizzate anche da altri politici e da altri partiti.Nel corso delle elezioni del 2011 Jeanne forniva ad esempio prestiti a un tasso di interesse molto elevato (dal 6,5 al 7 per cento) ai candidati del Front National per le loro campagne elettorali. Nelle legislative del 2012 Jeanne aveva invece fornito un doppio servizio: prestiti in denaro e l’acquisto obbligatorio dei kit elettorali prodotti da Riwal. Il kit, secondo i giudici, era venduto a cifre che non erano effettivamente corrispondenti al prodotto fornito. La Corte ha dunque concluso che l’operazione di compravendita dei kit avesse l’obiettivo di ottenere, in modo illecito, un rimborso dallo Stato per i costi delle campagne elettorali.",
        "ranked": 23,
        "placed": "Abroad",
        "epoch": 1679193906.6825323,
        "language": "IT",
        "source": "ilPost"
    },
    {
        "title": "In Iran l’attivista Sepideh Gholian è stata rilasciata dopo 4 anni di prigione, dal carcere aveva denunciato gli abusi sulle donne",
        "date_raw": "March 15, 2023",
        "date": "2023-03-15",
        "url": "https://www.ilpost.it/mondo/",
        "news_url": "https://www.ilpost.it/2023/03/15/attivista-sepideh-gholian-rilasciata-iran/",
        "subtitle": null,
        "content": "In Iran l’attivista e giornalista Sepideh Gholian è stata rilasciata dopo oltre quattro anni passati in prigione: lo ha annunciato attraverso un video pubblicato sui suoi profili social. Gholian ha 28 anni, era stata arrestata una prima volta nel 2018 in seguito a una protesta sindacale a cui aveva partecipato come giornalista: dal carcere aveva denunciato ripetutamente, attraverso lettere e messaggi, gli abusi a cui sono soggetti nelle carceri iraniane i prigionieri politici e in particolare le donne. In una delle ultime lettere, a gennaio, aveva raccontato le torture con cui vengono estorte le false confessioni.Brevemente rilasciata su cauzione dopo qualche mese nel 2018, nel gennaio 2019 era stata di nuovo arrestata e condannata a cinque anni per crimini “contro la sicurezza nazionale”. Nel video con cui ha dato l’annuncio del rilascio Gholian indossa un vestito tradizionale, non ha il velo e pronuncia alcuni slogan contro la Guida Suprema Ali Khamenei. Nel messaggio che lo accompagna invoca la liberazione di altre prigioniere politiche iraniane.بعد از چهار سال و هفت ماه از پرونده هفت‌تپه آزاد شدم. این‌‌بار به امید آزادی ایران اومدم بیرون! به امید آزادی خیلی زود عزیزانم سپیده کاشانی، نیلوفر بیانی، زهرا زه‌‌تاب‌چی، بهاره هدایت، گلرخ ایرایی، ناهید تقوی و همه زندانیان سیاسی مخصوصا زنان زندانی.  — sepideqoliyan (@sepideqoliyan)  ",
        "ranked": 21,
        "placed": "Abroad",
        "epoch": 1679193906.690622,
        "language": "IT",
        "source": "ilPost"
    },
    {
        "title": "L’Iditarod è stata vinta dal nipote di uno dei suoi fondatori",
        "date_raw": "March 15, 2023",
        "date": "2023-03-15",
        "url": "https://www.ilpost.it/mondo/",
        "news_url": "https://www.ilpost.it/2023/03/15/iditarod-vincitore-ryan-redington/",
        "subtitle": " Dopo decine di tentativi della sua famiglia di nativi dell'Alaska, Ryan Redington è riuscito a vincere la più nota gara di slitte trainate da cani\t",
        "content": "L’Iditarod Trail Sled Dog Race, la più famosa gara di slitte trainate da cani,  martedì da Ryan Redington, nipote quarantenne di Joe Redington Sr., che nel 1973 contribuì a organizzarne la prima edizione. Per vincere l’Iditarod, una gara controversa che negli ultimi tempi se la deve vedere con  di vario genere, Redington è arrivato a Nome, una piccola città dell’Alaska che si affaccia sul Mare di Bering, otto giorni e 21 ore dopo essere partito da Willow, che sta a oltre 1.600 chilometri.Nome il 14 marzo (Loren Holmes/Anchorage Daily News via AP)Con Redington al traguardo di Nome c’erano sei cani, uno in più rispetto al numero minimo con cui era richiesto che i  (i guidatori delle slitte, tutti partiti con 12, 13 o 14 cani) arrivassero a Nome. I cani all’arrivo sono meno rispetto alla partenza perché, sia per problemi di vario genere che per strategia, i  possono decidere di lasciarli in appositi checkpoint per poi ritrovarli all’arrivo, portati dall’organizzazione.Joe Redington, morto nel 1999,  ancora oggi come il “padre dell’Iditarod” perché fu la persona che più sostenne l’idea, proposta da un comitato esterno, di organizzare una gara per slitte trainate da cani lungo l’Iditarod Trail, un percorso che prende il nome da un fiume, che a sua volta dava il nome a una piccola “città dell’oro”. Per Redington, l’Iditarod era un modo per preservare la rilevanza dei cani da slitta, che stava svanendo dopo l’arrivo delle motoslitte e dei gatti delle nevi, e per recuperare il percorso verso Nome, che nel 1925 era stato usato per portare con una staffetta di slitte trainate da cani i medicinali per contrastare un’epidemia di difterite.Redington corse l’Iditarod diciannove volte, senza mai vincerla; suo figlio, il padre del vincitore di quest’anno, la corse dodici volte, ma nemmeno lui arrivò mai primo al traguardo. I membri della famiglia Redington  complessivamente a oltre settanta edizioni senza mai riuscire a vincere.Ryan Redington, che ha 40 anni,  al quindicesimo tentativo, dopo che nel 1999 e nel 2000 aveva vinto la Junior Iditarod, la versione ridotta (ma comunque lunga circa 250 chilometri) dell’Iditarod per  tra i 14 e i 17 anni. Dopo l’arrivo a Nome, Redington ha detto che vincere l’Iditarod era per lui «un obiettivo fin dall’infanzia».(Loren Holmes/Anchorage Daily News via AP)Redington, che è un eschimese Inupiat, è il sesto nativo dell’Alaska a vincere l’Iditarod. Al secondo e al terzo posto di questa edizione, entrambi con più di un’ora di ritardo rispetto a Redington, sono arrivati altri due  nativi dell’Alaska. Non era mai successo prima che tre nativi arrivassero nelle prime tre posizioni: è  per i giornali dello stato, ma anche un segno del fatto che l’Iditarod, che non aveva mai avuto così pochi partecipanti come quest’anno, ha probabilmente perso rilevanza all’estero mentre continua a essere importante in Alaska, dove è descritta come una sorta di Super Bowl.L’edizione di quest’anno, che è arrivata a svolgersi ad oltre -30 °C, nelle prime giornate era stata segnata di converso da temperature parecchio più alte della media. La crisi climatica non è tuttavia l’unica con cui l’Iditarod sta facendo i conti. ",
        "ranked": 24,
        "placed": "Abroad",
        "epoch": 1679193906.6975126,
        "language": "IT",
        "source": "ilPost"
    },
    {
        "title": "Altre 2mila persone accusate di far parte di bande criminali sono state trasferite nella nuova ed enorme prigione di El Salvador",
        "date_raw": "March 16, 2023",
        "date": "2023-03-16",
        "url": "https://www.ilpost.it/mondo/",
        "news_url": "https://www.ilpost.it/2023/03/16/el-salvador-trasferite-altre-2mila-persone-bande-criminali-prigione-enorme/",
        "subtitle": null,
        "content": "Mercoledì a El Salvador, piccolo stato dell’America centrale e uno dei più violenti al mondo, oltre 2mila detenuti accusati di far parte di bande criminali sono stati trasferiti nella nuova, enorme prigione Centro de Confinamiento del Terrorismo (CECOT), criticatissima perché prevede spazi per i detenuti assai ridotti: inferiori a quelli previsti per il trasporto di bestiame secondo le norme europee, per capirci.La prigione, inaugurata quest’anno, è stata creata dal governo populista di Nayib Bukele per ospitare detenuti arrestati per le loro attività nelle bande criminali, uno dei problemi principali del paese. Il trasferimento degli oltre 2mila detenuti di mercoledì è il secondo nel giro di meno di un mese: a fine febbraio  persone erano state trasferite nel CECOT. In totale la prigione può ospitare fino a 40mila detenuti (la più grande d’Italia, il carcere milanese di Opera, ne contiene circa 1.300, e i posti totali disponibili sarebbero ).Come quello di fine febbraio, anche questo trasferimento è stato pubblicizzato dal governo con un  che mostra i detenuti coi capelli rapati a zero, a torso nudo, ammanettati o con le mani sopra la testa che corrono in percorsi predisposti dagli agenti in tenuta antisommossa, per poi venire ammassati al centro di un grande stanzone nella prigione. Nel frattempo Bukele ha anche esteso la durata delle misure di emergenza in vigore da oltre un anno per combattere le bande criminali, che nei mesi scorsi erano state assai criticate perché in pratica avevano dato alla polizia il potere di compiere arresti arbitrari.Anche in quest’occasione il ministro della Giustizia del governo di Bukele, Gustavo Villatoro, ha fatto capire di non essere intenzionato a fare uscire i detenuti dalla prigione: annunciandone il trasferimento ha  che «non torneranno mai più» nelle strade. In passato aveva detto che la prigione serviva a «eliminare questo cancro dalla società». ",
        "ranked": 17,
        "placed": "Abroad",
        "epoch": 1679193906.704209,
        "language": "IT",
        "source": "ilPost"
    },
    {
        "title": "Gli Stati Uniti hanno pubblicato il video dello scontro tra un loro drone e un caccia russo",
        "date_raw": "March 16, 2023",
        "date": "2023-03-16",
        "url": "https://www.ilpost.it/mondo/",
        "news_url": "https://www.ilpost.it/2023/03/16/video-drone-aereo-caccia-russia-stati-uniti/",
        "subtitle": " Conferma che l'abbattimento del drone sul mar Nero è stato provocato da una manovra azzardata dell'aereo militare russo\t",
        "content": "Il Comando europeo dell’esercito americano ha reso pubblico il video , che ha causato la caduta del drone nelle acque del mar Nero. L’episodio è considerato il più grave incidente tra un mezzo militare statunitense e uno russo dall’inizio della guerra in Ucraina. Il video mostra i momenti più importanti dell’incontro aereo – che sarebbe durato una quarantina di minuti – attraverso le immagini della telecamera del drone MQ-9 Reaper, partito da una base in Romania per un volo di ricognizione di circa 10 ore.Le immagini confermano la versione statunitense dell’incidente: il Pentagono aveva accusato la Russia di aver colpito il drone con una «manovra irresponsabile», mentre la versione russa era che l’aereo da caccia si fosse avvicinato per una necessaria ricognizione e che il drone fosse caduto dopo aver effettuato una manovra improvvisa.Nel video la telecamera riprende la coda e l’elica del drone, che sono montate nella parte posteriore. Si vede un caccia russo Sukhoi SU-27 avvicinarsi al drone: quando lo ha quasi raggiunto inizia una procedura di rilascio di carburante. La manovra, secondo quanto spiegato da fonti militari statunitensi, ha probabilmente la finalità di oscurare gli strumenti ottici del drone e portarlo ad abbandonare l’area.La stessa operazione viene compiuta una seconda volta, a distanze ancora ridotte: in questo caso l’aereo urta il drone, la telecamera perde il segnale per circa un minuto dopo di che riprende, inquadrando l’elica danneggiata.Official footage released by the U.S. Air Force of the collision between a Russian Su-27 and US MQ-9 over the Black Sea. — OSINTtechnical (@Osinttechnical) A questo punto il drone danneggiato inizia un’inevitabile discesa controllata verso il mar Nero, precipitando in acque internazionali a sud-ovest della Crimea.L’elica e la parte posteriore del drone (US Department of Defense via AP)Durante la discesa, secondo quanto riferito da due funzionari , operatori da remoto avrebbero cancellato i file sensibili dal software del drone, in modo da evitare che segreti militari potessero finire in mano russa. La Russia ha comunque fatto capire che tenterà di recuperare il drone statunitense affondato e avrebbe già cominciato alcune operazioni di ricerca.I Reaper sono droni utilizzati dall’esercito americano sin dal 2007, e spesso impiegati in Iraq e Afghanistan per missioni di sorveglianza ma anche per attacchi: possono infatti volare armati o disarmati. Possono trasportare fino a otto missili a guida laser e altre munizioni, sono lunghi 11 metri e alti 4, con un peso di oltre 2 tonnellate. Hanno un’autonomia di volo di oltre 2500 chilometri e possono viaggiare fino a un’altitudine di 15 chilometri: ogni Reaper costa circa 32 milioni di dollari.",
        "ranked": 15,
        "placed": "Abroad",
        "epoch": 1679193906.7217274,
        "language": "IT",
        "source": "ilPost"
    },
    {
        "title": "Il governo francese ha approvato la riforma delle pensioni senza il voto parlamentare",
        "date_raw": "March 16, 2023",
        "date": "2023-03-16",
        "url": "https://www.ilpost.it/mondo/",
        "news_url": "https://www.ilpost.it/2023/03/16/macron-pensioni-riforma/",
        "subtitle": " Usando un'eccezione contenuta nella costituzione: ora rischia una mozione di sfiducia dell'opposizione e nuove proteste di piazza\t",
        "content": "Il presidente francese Emmanuel Macron e il suo governo hanno deciso di approvare la contestata riforma delle pensioni senza passare dal voto dell’Assemblea nazionale, il più importante dei due rami del parlamento francese: la maggioranza che sosteneva il provvedimento era estremamente risicata, e la riforma rischiava di non passare.La prima ministra Elisabeth Borne, al termine della quarta riunione in meno di 24 ore con i suoi ministri e il presidente Macron, ha comunicato di voler ricorrere al comma 3 dell’articolo 49 della Costituzione francese, che consente a un primo ministro o a una prima ministra di approvare un testo di legge in materia finanziaria o di finanziamento al welfare senza passare da una votazione parlamentare (con l’approvazione del Consiglio dei ministri).Il punto principale della riforma e contro il quale si protesta maggiormente è l’innalzamento dell’età minima per la pensione da 62 a 64 anni. Ha provocato una serie di  da gennaio fino a oggi, intensificatisi nell’ultima settimana. Il governo si è però dimostrato molto risoluto nel volerla comunque approvare. Giovedì, dopo forti contestazioni in aula, che hanno portato anche alla sospensione dei lavori per alcuni minuti, Borne  di ricorrere al comma 3 (noto anche come 49.3), giustificandola con la volontà di non rischiare che «il compromesso trovato dopo 175 ore di dibattito parlamentare venga affondato da pochi voti di scarto». Il presidente Macron durante il Consiglio dei ministri avrebbe detto che il suo interesse e la sua volontà politica erano di arrivare al voto, ma che esistevano rischi finanziari ed economici troppo grandi nel caso la legge fosse stata respinta. Ora la riforma è da considerarsi approvata “in prima lettura”, ma i deputati hanno 24 ore per presentare una mozione di sfiducia al governo. Se la mozione di sfiducia dovesse ottenere la maggioranza, la legge sarebbe respinta e il governo cadrebbe. Se invece non verrà presentata alcuna mozione (opzione in questo caso improbabile, le opposizioni l’hanno già annunciata) o se questa non avrà la maggioranza, la legge continuerà il suo iter: prima dell’approvazione definitiva deve ripassare al Senato, dove la maggioranza è più solida e poi tornare all’Assemblea nazionale, dove il governo potrà ancora utilizzare il comma 3 dell’articolo 49. I successivi passaggi sono normalmente delle formalità: il vero ostacolo su cui il governo e il presidente Macron rischiano sarebbe il voto di fiducia. Il ricorso al comma 3 dell’articolo 49 era una delle opzioni possibili a disposizione del governo per far passare la riforma, ma veniva considerata politicamente la più estrema. La scelta infatti, oltre a mettere potenzialmente a rischio il governo, potrebbe fomentare ulteriormente le proteste di piazza, che da mesi hanno bloccato alcuni settori produttivi, i trasporti, le scuole e la raccolta dei rifiuti. Già nei minuti successivi all’annuncio alcuni manifestanti hanno cercato di dirigersi verso l’Assemblea nazionale.La protesta all’Assemblea nazionale (AP Photo/Thomas Padilla)Nella mattina di giovedì la legge era passata senza problemi al Senato, dove la maggioranza che la sostiene è più solida, ma all’Assemblea nazionale avrebbe avuto bisogno del sostegno del voto dei Repubblicani, il principale partito del centrodestra, che negli ultimi giorni non si erano pronunciati e che avrebbero potuto dividersi. Fino a pochi minuti prima della svolta decisa dal presidente Macron, gli analisti francesi ritenevano che la legge avrebbe potuto essere approvata o respinta per 4-5 voti. Un rischio che il presidente francese non ha voluto correre, avendo investito molto su questo progetto di riforma che era già nel programma elettorale del suo primo mandato da presidente: allora non era riuscito a portarla a termine, anche a causa della pandemia.Il ricorso al 49.3 non è così inusuale nella storia repubblicana francese: dal 1958 è stato utilizzato 89 volte, ma raramente negli ultimi due decenni, quando le maggioranze parlamentari erano state più solide, e quasi mai per una riforma così importante, o al centro di un dibattito pubblico tanto animato.Nel pomeriggio e nella serata di giovedì si sono svolte manifestazioni in varie città della Francia, alcune di queste poi disperse dalla polizia. A Parigi un’enorme folla di persone si è radunata per protestare contro il presidente e il governo in Place de la Concorde, dove ci sono stati scontri tra i manifestanti e la polizia: secondo quanto riportato da  120 persone sarebbero state arrestate.",
        "ranked": 14,
        "placed": "Abroad",
        "epoch": 1679193906.7291882,
        "language": "IT",
        "source": "ilPost"
    },
    {
        "title": "Ci sono stati scontri e proteste in Francia contro la riforma delle pensioni",
        "date_raw": "March 17, 2023",
        "date": "2023-03-17",
        "url": "https://www.ilpost.it/mondo/",
        "news_url": "https://www.ilpost.it/2023/03/17/proeste-scontri-francia-pensioni/",
        "subtitle": " Dopo la decisione del governo di approvare la riforma senza voto parlamentare, e sono attese nuove proteste per oggi\t",
        "content": "La decisione del governo francese di approvare la controversa riforma delle pensioni  è stata fortemente contestata in varie manifestazioni di piazza nelle maggiori città francesi: nella serata di giovedì ci sono stati scontri con la polizia e momenti di tensione a Parigi, Nantes, Rennes e Marsiglia. Qualche centinaio di manifestanti è stato fermato per danneggiamenti alle strutture delle piazze o per lanci di oggetti contro la polizia.La manifestazione più numerosa e animata è stata quella di Parigi: alcune migliaia di persone si sono radunate in Place de la Concorde sin dal pomeriggio, da quando la prima ministra Élisabeth Borne, dopo una riunione con il presidente Emmanuel Macron, avrebbe utilizzato il comma 3 dell’articolo 49 della costituzione.  che consente di approvare un testo di legge in materia finanziaria o di finanziamento al welfare senza passare da una votazione parlamentare.Il punto più contestato della proposta del presidente Macron è l’innalzamento dell’età minima per la pensione da 62 a 64 anni.Le manifestazioni sono state inizialmente pacifiche, ma soprattutto a partire dalla serata ci sono stati scontri con la polizia, intervenuta per fermare lo smantellamento di un cantiere intorno all’obelisco della piazza, che è vicina all’Assemblea nazionale, dove anche le opposizioni . Gli agenti hanno utilizzato cannoni ad acqua e lacrimogeni per allontanare i manifestanti dall’Assemblea nazionale e poi disperderli: alcuni dei manifestanti hanno risposto con lanci di pietre, bastoni, segnali stradali, mentre i pompieri sono dovuti intervenire per alcuni cassonetti dati alle fiamme. In tarda serata la polizia parigina ha fatto sapere di aver fermato 217 persone.Il est 22h00. Paris est en feu depuis maintenant 4h00.    — Florian Poitout (@FlorianPoitout) It's kicking off right now in Paris:— David Adler (@davidrkadler) Altre proteste sono state organizzate a Grenoble, Tolosa, Lione, Lille e Bordeaux e si sono svolte senza particolari incidenti, mentre scontri anche violenti sono avvenuti a Rennes, Nantes e Marsiglia, con danneggiamenti a strade, strutture pubbliche, auto e negozi.Recours au 49.3: les images des tensions à Nantes et à Lyon — BFMTV (@BFMTV) I sindacati hanno annunciato che proseguiranno con le mobilitazioni già venerdì e poi nei prossimi giorni.In parlamento, entro le prime ore del pomeriggio di venerdì le opposizioni avranno la possibilità di depositare una mozione di sfiducia nei confronti del governo, come previsto dalla legge in caso di utilizzo del 49.3, il comma che ha permesso di evitare una discussione parlamentare della legge. È probabile che due diverse mozioni di sfiducia arrivino sia da destra, dal Rassemblement National di Marine Le Pen, che da sinistra, dalla France Insoumise di Jean-Luc Mélenchon.La stampa francese però considera improbabile che il voto di sfiducia, che dovrebbe tenersi lunedì, ottenga la maggioranza e porti quindi al respingimento della legge e alla caduta del governo: il principale partito di centrodestra, i Repubblicani, ha già annunciato che non voterà le mozioni, pur essendo stato diviso sull’appoggio alla riforma delle pensioni.",
        "ranked": 12,
        "placed": "Abroad",
        "epoch": 1679193906.737621,
        "language": "IT",
        "source": "ilPost"
    },
    {
        "title": "Nella politica cinese sono tutti maschi",
        "date_raw": "March 17, 2023",
        "date": "2023-03-17",
        "url": "https://www.ilpost.it/mondo/",
        "news_url": "https://www.ilpost.it/2023/03/17/politica-cina-maschi/",
        "subtitle": " Più si sale di livello meno donne si trovano, e le cose sono recentemente peggiorate\t",
        "content": "In apertura del ventesimo Congresso del Partito Comunista cinese dell’ottobre del 2022, il presidente Xi Jinping, poi riconfermato per un terzo mandato, aveva promesso di volersi «impegnare nella fondamentale politica nazionale di uguaglianza di genere». La promessa è stata infranta subito dopo. Le donne nel Partito Comunista cinese restano poche e la loro presenza è diventata nulla se si considerano le istituzioni più influenti come il Politburo. Più si sale di livello meno donne si trovano.Le donne hanno sempre rappresentato un’eccezione nel panorama politico del paese, ma se possibile con le scelte fatte dalla leadership recente la situazione è peggiorata.Nel misurare la parità di genere in politica, va innanzitutto tenuto conto del fatto che la questione quantitativa . Occupare molti seggi o ruoli non basta, anche se è considerato un passo avanti: ci sono paesi in cui i parlamenti contano così poco che la parità di genere nella loro composizione ha poca influenza sulle politiche nazionali; altri in cui, benché si sia andati vicini alla parità a livello quantitativo, le posizioni di potere più importanti hanno continuato a essere occupate sistematicamente da uomini; altri paesi ancora in cui, nonostante la presenza di donne in posizioni importanti, le politiche destinate a fare avanzare i diritti delle donne sono state poche o inefficaci. Insomma, i numeri non dicono molto sulla qualità della vita in generale delle donne o sul loro livello di libertà. Qualcosa, però, lo dimostrano.Lo scorso 13 marzo, a Pechino, si sono  le cosiddette “due sessioni”, gli annuali appuntamenti legislativi della politica cinese. Quest’anno, oltre ai comuni lavori di carattere legislativo delle due sessioni, l’Assemblea nazionale del popolo ha confermato formalmente Xi Jinping come presidente, dando così ufficialmente inizio al suo terzo mandato, e ha eletto Li Qiang, il secondo in carica all’interno del partito, a nuovo primo ministro del Consiglio di Stato, l’organo esecutivo incaricato di governare il paese. L’Assemblea generale è l’unica camera legislativa della Cina e riunisce 2.977 delegati provenienti da tutto il paese: tra loro, quest’anno, c’erano più di 400 rappresentanti delle 55 minoranze etniche del paese, quasi 500 lavoratori e agricoltori e 791 donne. Le donne rappresentavano dunque il 27 per cento dell’assemblea, una percentuale leggermente inferiore alla loro presenza nel partito che a oggi conta quasi  in tutta la Cina. Non appena, però, si sale nella gerarchia dell’amministrazione o della gestione del partito stesso le donne scompaiono.Nell’ottobre del 2022 si è chiuso a Pechino il ventesimo Congresso del Partito Comunista cinese,  della vita politica del paese che si tiene ogni cinque anni. Durante il Congresso, i circa 2.300 membri selezionati dai rami locali del Partito e dalle organizzazioni del Partito hanno scelto i 205 membri del Comitato centrale, che costituisce il nucleo del partito. Le donne  appena 11 dei 205 seggi del nuovo Comitato, pari al 5,4 per cento.A sua volta il Comitato ha nominato la dirigenza esecutiva del partito. L’elezione più importante era quella del Politburo, la cui composizione è stata ridotta da 25 a 24 membri: tra loro non è stata nominata nessuna donna ed è la prima volta che accade da vent’anni a questa parte.Tra i membri del Politburo sono stati poi selezionati i sette funzionari più importanti che fanno parte del Comitato permanente del Politburo, cioè l’organo esecutivo ristretto a cui appartiene il segretario generale e attraverso cui il PCC governa la Cina. Nessuna donna è mai stata ammessa a questo livello. Poiché tutte le nomine sono fatte in base all’anzianità, si dovrà attendere il prossimo Congresso, nel 2027, perché una donna possa eventualmente rientrare nel Politburo e poi altri cinque anni perché abbia una possibilità di entrare nel suo Comitato permanente. Dal punto di vista dei ruoli dell’esecutivo, la situazione non è migliore. Oltre al nuovo primo ministro, anche i quattro vicepremier sono uomini. Negli ultimi dieci anni solo due donne, Liu Yandong (2013-2018) e Sun Chunlan (2018-2022), avevano ottenuto questo ruolo. Dopo le nuove e più recenti nomine, per trovare una donna bisogna scendere al livello dei Consiglieri di Stato.Tra i nuovi cinque Consiglieri di stato (che nella scala gerarchica delle istituzioni esecutive cinesi è un ruolo inferiore rispetto a quello di vicepremier, ma superiore rispetto a quello di ministro del governo) ora c’è Shen Yiqin, che fino all’autunno del 2022 era segretaria del partito nella provincia meridionale di Guizhou. Era stata la prima governatrice donna della provincia e quando era stata nominata a capo locale del partito, nel novembre 2020, era diventata anche l’unica donna a ricoprire una posizione di vertice in un partito a livello provinciale.Nel precedente Politburo era presente un’unica donna, Sun Chunlan, che era anche vicepremier. Il suo incarico non è stato però rinnovato. Il nome di Shen Yiqin era dunque circolato sia per il Politburo che, eventualmente, per l’incarico di vicepremier. Ma questo non è avvenuto e la sua nomina a Consigliera di Stato,  Frédéric Lemaître, corrispondente da Pechino per , può essere interpretata come un premio di consolazione.Nonostante questa nomina, dice poi Lemaître, il peso effettivo di Shen Yiqin rischia di essere ridotto. Gli altri quattro Consiglieri di Stato, infatti, occupano contemporaneamente altre importanti funzioni. Qin Gang è anche ministro degli Esteri, Li Shangfu è anche ministro della Difesa, Wang Xiaohong è anche ministro della Pubblica sicurezza e Wu Zhenglong è anche segretario generale del Consiglio di Stato. Shen Yiqin non ha alcun ministero da gestire. A un livello ancora inferiore, tra i nuovi ministri nominati sono presenti solo due donne: He Rong, ministra della Giustizia, e Wang Xiaoping, ministra delle Risorse umane.Nei rapporti che misurano la presenza delle donne in politica, come  delle Nazioni Unite, la Cina non solo non ha mai ottenuto buoni posti in classifica, ma non ha mai registrato cambiamenti significativi negli anni, anzi. Ogni anno dal 2006 il World Economic Forum pubblica una ricerca che quantifica le disparità di genere in vari paesi del mondo: il Global Gender Gap Report. Il  permette di fare una comparazione tra paesi e di individuare i miglioramenti e i peggioramenti nelle disparità di genere in base a vari criteri come economia, salute, istruzione o politica. Quando Xi Jinping è salito al potere, nel 2012, la Cina era al 69esimo posto nella classifica sull’uguaglianza di genere del World Economic Forum, nel 2017 era al 100esimo, nel 2018 al 103esimo e nel 2022 al 102esimo. Il calo generale è stato causato, in particolare, dalla scarsa partecipazione delle donne alla vita politica.Le ragioni di questo fenomeno, che non è certo unico al mondo, sono diverse. Come si spiega in questo  sul sito di news sull’Asia  «la tradizione confuciana-patriarcale continua a rappresentare un ostacolo per l’emancipazione femminile in varie parti del paese» e tutt’oggi, in Cina, «lo squilibrio di genere alla nascita è uno dei peggiori al mondo». I princìpi di parità e uguaglianza di genere citati nelle leggi non trovano poi una reale applicazione.Per quanto riguarda in modo specifico la politica, è lo stesso funzionamento del Partito Comunista che ha a che fare con la disuguaglianza di genere. Avere qualche responsabilità al suo interno richiede una disponibilità pressoché assoluta, in termini di tempo, in una società però dove il ruolo di cura della casa e dei figli ricade automaticamente e in modo sproporzionato sulle donne. Infine, le preoccupazioni degli ultimi anni legate al calo demografico e alle sue potenziali conseguenze sul mercato del lavoro e sui costi della sanità hanno portato il partito a valorizzare il ruolo tradizionale delle donne nella società, come spose e madri, e non il loro avanzamento in altri spazi che siano fuori dalla casa.",
        "ranked": 11,
        "placed": "Abroad",
        "epoch": 1679193906.744955,
        "language": "IT",
        "source": "ilPost"
    },
    {
        "title": "Il presidente cinese Xi Jinping farà una visita di stato in Russia la settimana prossima",
        "date_raw": "March 17, 2023",
        "date": "2023-03-17",
        "url": "https://www.ilpost.it/mondo/",
        "news_url": "https://www.ilpost.it/2023/03/17/xi-putin-visita/",
        "subtitle": null,
        "content": "Il presidente cinese Xi Jinping farà una visita di stato in Russia la settimana prossima, dove incontrerà il presidente russo Vladimir Putin per parlare «di amicizia e di pace». La visita, che era ampiamente attesa, è la prima di Xi Jinping in Russia dall’inizio dell’invasione russa dell’Ucraina ed è stata annunciata venerdì dai ministeri degli Esteri dei due paesi. Xi sarà in Russia da lunedì 20 a mercoledì 22 marzo, e secondo , portavoce del ministero degli Esteri cinese, la Cina «manterrà una posizione obiettiva e giusta sulla crisi in Ucraina e giocherà un ruolo nella promozione di negoziati di pace». La Cina, che continua a rifiutarsi di definire quella in Ucraina come una “guerra”, finora ha mantenuto posizioni molto vicine a quelle della Russia.At the invitation of President Vladimir Putin of the Russian Federation, President Xi Jinping will pay a state visit to Russia from March 20 to 22. 🇨🇳🇷🇺— Hua Chunying 华春莹 (@SpokespersonCHN) Alcuni giorni fa la Cina aveva reso pubblico un documento sulla guerra in Ucraina in cui rendeva nota la sua posizione sulla questione, e che è stato interpretato – in parte impropriamente – come un “piano di pace”. Il piano è tuttavia  ed è stato accolto con una certa diffidenza, soprattutto da parte russa. ",
        "ranked": 9,
        "placed": "Abroad",
        "epoch": 1679193906.7524662,
        "language": "IT",
        "source": "ilPost"
    },
    {
        "title": "Il partito olandese nato dalle proteste degli agricoltori ha vinto le elezioni provinciali",
        "date_raw": "March 17, 2023",
        "date": "2023-03-17",
        "url": "https://www.ilpost.it/mondo/",
        "news_url": "https://www.ilpost.it/2023/03/17/paesi-bassi-partito-agricoltori-vinto-elezioni-provinciali/",
        "subtitle": " È un problema per il primo ministro Mark Rutte e il suo piano per ridurre le emissioni generate dagli allevamenti\t",
        "content": "Il 15 marzo, nei Paesi Bassi, ci sono state le elezioni provinciali nelle quali si votano e si scelgono i membri delle dodici assemblee legislative delle province del paese, che a loro volta nominano i 75 membri del Senato. Il risultato migliore  il BoerBurgerBeweging (BBB), un partito nato da una serie di proteste nel 2019 e improntato alla difesa degli interessi degli agricoltori e degli abitanti delle aree rurali.Il conteggio dei voti è quasi terminato (procede a rilento, scrivono i quotidiani olandesi) ma i risultati sono ormai piuttosto netti: il BBB, che per la prima volta si presentava alle elezioni provinciali,  ottenendo per ora 16 seggi su 75 al Senato, mentre il Partito Popolare per la Libertà e la Democrazia (VVD) del primo ministro Mark Rutte avrebbe ottenuto solo 10 seggi, perdendone due rispetto alle precedenti votazioni. Al terzo posto, con 8 seggi, dovrebbe essere arrivato GroenLinks, partito di sinistra di orientamento ambientalista. L’affluenza è stata quasi del 58 per cento, leggermente superiore a quella del 2019.«Nessuno può più ignorarci», ha commentato la leader del BBB Caroline van der Plas dopo la notizia dei risultati. La vittoria del suo partito, populista e vicino alla destra, è in effetti un duro colpo per la coalizione di governo guidata da Rutte e, soprattutto, un chiaro segnale contro il suo piano per ridurre le emissioni di ossidi di azoto e ammoniaca, inquinanti dannosi per l’ambiente e che in parte contribuiscono al cambiamento climatico. Queste sostanze sono prodotte dall’uso eccessivo di fertilizzanti e dall’urina e dalle feci del bestiame: il governo olandese ha stimato che, per dimezzare le emissioni nazionali di composti dell’azoto entro il 2030, sarà necessaria tra le altre cose una riduzione del 30 per cento del numero di animali da allevamento. Il BBB, nel 2019, era stato fondato proprio per opporsi a questo piano. Per raggiungere i suoi obiettivi il governo aveva stanziato 25 miliardi di euro per acquistare (e chiudere) alcune aziende agricole e per aiutarne altre a innovarsi per ridurre le emissioni. Il BBB sostiene che il problema delle emissioni sia stato ingigantito e che le soluzioni proposte siano ingiuste nei confronti degli agricoltori perché, come ha di fatto ammesso lo stesso governo, porteranno alla chiusura di molte aziende agricole.Il piano era stato contestato dagli agricoltori, con proteste e presidi, e anche dai gruppi politici di estrema destra i quali sostengono che i limiti sulle emissioni siano il frutto di una cospirazione portata avanti dal World Economic Forum, la fondazione che organizza il Forum di Davos, in Svizzera, per sostituire le fattorie con alloggi per migranti (una teoria, naturalmente, del tutto falsa).La vittoria del BBB in queste elezioni non ha valore solo perché di fatto influenzerà la composizione del prossimo Senato, ma anche perché le province hanno un ruolo fondamentale nel concedere o nel non concedere le licenze per la costruzione o la riduzione delle dimensioni delle fattorie. Christianne van der Wal,  per la Natura e le Politiche sull’azoto e ideatrice del piano del governo per ridurre le emissioni di ossidi di azoto e ammoniaca, ha già dichiarato che, in mancanza di direttive governative, le province non potranno comunque prendere decisioni in autonomia sulle licenze.Il governo di Mark Rutte aveva  alle elezioni provinciali del 2019, perdendo la maggioranza al Senato e dovendo dunque, da lì in poi, negoziare ciascuna proposta con le opposizioni. Dopo i risultati delle più recenti elezioni provinciali, la coalizione di Rutte potrebbe continuare a contare sulla sinistra e sui partiti ambientalisti per trovare sostegno alle proprie politiche sull’azoto, con la consapevolezza, però, come ha fatto notare Caroline van der Plas, che gli elettori e le elettrici non appoggiano il piano così com’è stato proposto.Il governo di Rutte, al suo quarto mandato consecutivo dal 2010, ha oggi un tasso di gradimento tra i cittadini pari al 20 per cento, uno dei più bassi degli ultimi dieci anni.",
        "ranked": 10,
        "placed": "Abroad",
        "epoch": 1679193906.7602556,
        "language": "IT",
        "source": "ilPost"
    },
    {
        "title": "Finlandia e Svezia potrebbero non entrare insieme nella NATO",
        "date_raw": "March 16, 2023",
        "date": "2023-03-16",
        "url": "https://www.ilpost.it/mondo/",
        "news_url": "https://www.ilpost.it/2023/03/16/finlandia-svezia-nato-ingressi-separati/",
        "subtitle": " La Turchia dovrebbe approvare a breve la candidatura finlandese, ma blocca ancora quella svedese, almeno fino alle elezioni di maggio\t",
        "content": "Finlandia e Svezia, che avevano chiesto l’ingresso nella NATO a maggio del 2022, potrebbero entrare nell’alleanza militare atlantica in momenti diversi, anche se i governi dei due paesi avevano annunciato che sarebbero entrati assieme, per ragioni soprattutto simboliche e di solidarietà reciproca. Negli ultimi giorni tuttavia sembra sempre più probabile che la Finlandia entrerà per prima, perché la sua candidatura è vicina a essere approvata da tutti gli stati membri, mentre quella della Svezia continua a incontrare le resistenze della Turchia.Il primo ministro svedese Ulf Kristersson ha ammesso mercoledì questa possibilità, mentre il presidente finlandese Sauli Niinisto è arrivato giovedì in Turchia dove venerdì incontrerà il presidente turco Recep Tayyip Erdogan, che dovrebbe comunicargli la decisione di appoggiare la candidatura. La Turchia e il suo presidente sono stati per tutti questi mesi : Erdogan li accusa di ospitare e sostenere, in misure diverse, rappresentanti di alcune organizzazioni curde, in particolare del Partito dei lavoratori del Kurdistan (PKK), che il governo turco considera organizzazioni terroristiche.Finlandia e Svezia pochi mesi dopo l’invasione russa dell’Ucraina avevano deciso di abbandonare decenni di neutralità, durata per tutta la Guerra Fredda, per richiedere l’adesione alla NATO. A giugno avevano ottenuto  dell’alleanza e in poche settimane la gran parte di questi aveva ratificato il loro ingresso. Il regolamento della NATO prevede che l’ingresso venga approvato all’unanimità da tutte le singole nazioni: Ungheria e Turchia avevano rinviato la decisione, che sarebbe dovuta passare da un dibattito parlamentare.Il primo ministro ungherese Viktor Orbán ha ripetutamente rinviato il voto parlamentare, accusando i due candidati di diffondere “totali menzogne” sullo stato della democrazia in Ungheria, ma l’approvazione del parlamento dovrebbe arrivare entro la fine di marzo.Le trattative con la Turchia sono state più complesse, benché in questi mesi Finlandia e Svezia abbiano fatto alcune concessioni riguardo alla questione curda. La Svezia in particolare dà da anni sostegno ai , organizzazione che la Turchia, gli Stati Uniti e l’Unione Europea (dunque anche la Svezia) considerano terroristica, e contro cui il governo turco è in guerra da anni. Ma l’attribuzione di terrorismo nei confronti del PKK è molto controversa e dibattuta, anche perché la popolazione curda in Turchia è spesso oggetto di persecuzione. Per questo, la Svezia in alcuni casi ha trattato dei membri del PKK come rifugiati politici, fornendo loro protezione e rifiutandosi di estradarli in Turchia.Le tensioni sono aumentate a gennaio, quando durante una manifestazione dell’estrema destra svedese di fronte all’ambasciata turca di Stoccolma un politico danese . Erdogan ha risposto quasi immediatamente dicendo che la Svezia «non dovrebbe aspettarsi nessun sostegno da parte nostra per la questione della NATO».Nelle ultime settimane il presidente turco sembra aver deciso di sbloccare la candidatura della Finlandia. «Ha preso una decisione» ha detto il presidente finlandese Niinisto, che ha accettato di  per una comunicazione ufficiale. Il primo ministro svedese Kristersson, ammettendo che le due candidature procederanno d’ora in poi in modo separato, si è invece mostrato  in futuro: «La questione non è se la Svezia entrerà nella NATO, ma quando».Il primo ministro svedese Ulf Kristersson con due dei carri armati che la Svezia fornirà all’Ucraina (Andreas Sjolin/TT News Agency via AP)I vertici dell’alleanza atlantica e il governo svedese sperano che ciò possa avvenire dopo le elezioni turche previste per maggio, o per una sconfitta elettorale di Erdogan o per una concessione del presidente dopo l’eventuale terza rielezione: il tema è diventato anche oggetto di propaganda elettorale.«Il mio obiettivo è che entrambi i paesi diventino membri il più presto possibile, almeno prima del summit di Vilnius», ha detto il segretario generale della NATO Jens Stoltenberg: l’incontro a cui fa riferimento è previsto per luglio.",
        "ranked": 16,
        "placed": "Abroad",
        "epoch": 1679193906.7717023,
        "language": "IT",
        "source": "ilPost"
    },
    {
        "title": "La Corte penale internazionale ha emesso un mandato d’arresto per Putin",
        "date_raw": "March 17, 2023",
        "date": "2023-03-17",
        "url": "https://www.ilpost.it/mondo/",
        "news_url": "https://www.ilpost.it/2023/03/17/corte-penale-internazionale-mandato-arresto-putin/",
        "subtitle": " Il presidente russo è accusato di crimini di guerra in Ucraina, in particolare della deportazione di bambini ucraini in Russia\t",
        "content": "Venerdì la Corte penale internazionale, il principale tribunale internazionale per crimini di guerra e contro l’umanità, ha emesso un mandato d’arresto per il presidente russo Vladimir Putin. Putin è stato accusato di avere compiuto crimini di guerra in Ucraina a partire dal 24 febbraio del 2022, giorno dell’invasione russa: in particolare, per aver commesso crimini di guerra legati alla deportazione di bambini dall’Ucraina alla Russia. È un tema che era stato raccontato negli ultimi mesi da diverse inchieste giornalistiche e rapporti fatti da  di ricerca e governi stranieri.Con le stesse accuse, la Corte penale internazionale ha emesso un mandato d’arresto anche nei confronti di Maria Alekseyevna Lvova-Belova, commissaria presidenziale russa per i diritti dell’infanzia.Sono i  mandati d’arresto emessi dalla Corte per reati compiuti durante la guerra in Ucraina. L’indagine della Corte  il 2 marzo 2022, per capire se in Ucraina fossero stati commessi crimini di guerra, sia durante l’invasione che negli anni precedenti, quando soprattutto nel Donbass i conflitti tra ucraini e separatisti russi non si sono mai realmente interrotti.La Corte penale internazionale ha detto di avere «ragionevoli motivi per ritenere» che Putin sia «responsabile del crimine di guerra di deportazione illegale di popolazione e di trasferimento illegale di popolazione dalle aree occupate dell’Ucraina alla Federazione Russa, a danno dei bambini ucraini». In particolare, la Corte ha detto che Putin è «individualmente responsabile» per i rapimenti e la deportazione di diversi bambini: «per averli compiuti lui direttamente, congiuntamente con altre persone e/o attraverso altri» (nel caso di Putin sarebbe la terza opzione, «attraverso altri») e «per non aver esercitato un controllo adeguato sui subordinati civili e militari che li hanno compiuti». All’atto pratico l’emissione del mandato d’arresto non significa che Putin sarà arrestato: la Corte penale internazionale non ha una propria “polizia”, e per gli arresti deve affidarsi a quelle dei singoli stati. Per questo il presidente della Corte, il giudice polacco Piotr Hofmanski,  che l’effettivo arresto di Putin dipenderà dalla comunità internazionale e dalla loro cooperazione.Maria Zakharova, la portavoce del ministero degli Esteri russo, ha detto che l’annuncio del mandato d’arresto «non ha alcun valore per il nostro paese, nemmeno da un punto di vista legale».Le cose sono anche più complicate di così: la Russia non ha mai ratificato lo , il trattato che istituì la Corte penale internazionale, di cui quindi non accetta la giurisdizione. Significa anche che la Russia non ha l’obbligo legale di cooperare con la Corte o consegnarle gli indagati arrestati per poterli poi sottoporre a un eventuale processo per crimini di guerra, che nel caso di Putin sembra quindi ancora un’ipotesi molto remota. ",
        "ranked": 7,
        "placed": "Abroad",
        "epoch": 1679193906.7816374,
        "language": "IT",
        "source": "ilPost"
    },
    {
        "title": "La Turchia approverà l’ingresso della Finlandia nella NATO",
        "date_raw": "March 17, 2023",
        "date": "2023-03-17",
        "url": "https://www.ilpost.it/mondo/",
        "news_url": "https://www.ilpost.it/2023/03/17/turchia-erdogan-ingresso-finlandia-nato/",
        "subtitle": null,
        "content": "Il presidente turco Recep Tayyip Erdogan ha annunciato venerdì che la Turchia approverà la richiesta della Finlandia di entrare a far parte della NATO. L’annuncio è arrivato al termine di un incontro ufficiale organizzato ad Ankara proprio a questo scopo, alla presenza del presidente della Finlandia Sauli Niinisto. Erdogan ha detto di aver attivato le procedure per la ratifica e di auspicarsi che ciò avvenga prima delle elezioni di maggio.Finlandia e Svezia avevano chiesto l’ingresso nella NATO a maggio del 2022: i governi dei due paesi avevano annunciato che sarebbero entrati assieme, per ragioni soprattutto simboliche e di solidarietà reciproca, ma nei giorni scorsi era apparso sempre più probabile che la Finlandia sarebbe entrata per prima. La candidatura della Svezia è infatti bloccata proprio dalla mancata approvazione della Turchia, che la accusa di ospitare e sostenere rappresentanti di alcune organizzazioni curde, in particolare del Partito dei lavoratori del Kurdistan (PKK), che il governo turco considera organizzazioni terroristiche. Anche l’Ungheria, fra i 30 stati membri della NATO, deve ancora approvare l’ingresso di Finlandia e Svezia, ma il dibattito parlamentare dovrebbe avvenire entro la fine del mese. ",
        "ranked": 6,
        "placed": "Abroad",
        "epoch": 1679193906.7951024,
        "language": "IT",
        "source": "ilPost"
    }
]
