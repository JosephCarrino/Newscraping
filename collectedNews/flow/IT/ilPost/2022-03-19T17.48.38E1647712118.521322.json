[
    {
        "title": "L’Europa è divisa sul nucleare",
        "date_raw": "February 02, 2022",
        "date": "2022-02-02",
        "url": "https://www.ilpost.it/economia/",
        "news_url": "https://www.ilpost.it/2022/02/02/europa-energia-nucleare/",
        "subtitle": " Metà paesi lo vogliono e metà no, e la crisi energetica e i progetti di transizione ecologica rendono le divergenze ancora più gravi\t",
        "content": "In questi mesi in cui la  sta colpendo tutta Europa (in alcuni casi i prezzi dell’energia sono perfino raddoppiati in un anno), si sono create notevoli divisioni tra governi ed esperti su come affrontare la carenza di energia, ridurre la dipendenza energetica dell’Europa dall’estero, in particolare dalla Russia, e al tempo stesso rispettare gli obiettivi della transizione ecologica.Una delle questioni più dibattute riguarda il nucleare, che per alcuni sarebbe la risposta a molti di questi problemi, mentre per altri sarebbe un investimento nella direzione sbagliata, se non addirittura un rischio.L’Europa, quando si parla di energia nucleare, è di fatto divisa in due: un gruppo di paesi, tra cui anzitutto la Francia, che usa il nucleare e che intende aumentare o espandere le sue centrali, in parte anche a causa della crisi energetica; e un altro gruppo che invece ha dismesso decenni fa le sue centrali, come l’Italia, o che lo sta facendo in questi anni, come la Germania.Il dibattito in Europa attorno al nucleare va avanti da tempo, ma la crisi energetica lo ha reso più attuale e ha inasprito le rispettive posizioni. Per esempio il presidente francese Emmanuel Macron, che all’inizio del suo mandato era sembrato piuttosto scettico sul nucleare, negli ultimi mesi ha deciso di puntarci risorse e credito politico, annunciando la costruzione di nuove centrali e il potenziamento di quelle vecchie.In Germania, invece, la decisione di dismettere tutte le centrali nucleari del paese – presa da Angela Merkel nel 2011 dopo : le ultime centrali saranno spente entro la fine del 2022 – sta creando grosse discussioni, anche all’interno del governo. Secondo i critici, la Germania dismette le sue centrali nucleari proprio mentre avrebbe bisogno di tutta l’energia disponibile, e si trova a ricorrere a gas e carbone per sopperire alle mancanze.Anche in Italia, negli ultimi tempi, il dibattito sul nucleare si è molto ravvivato, anche se non ha raggiunto particolari conclusioni. Le quattro centrali nucleari italiane furono tutte disattivate a partire dal 1986, a seguito di un referendum.La centrale nucleare di Nogent-sur-Seine, in Francia (AP Photo/Francois Mori, File)Come   di recente, queste divisioni mettono il continente in una situazione praticamente unica in un contesto mondiale in cui l’energia nucleare sta avendo una forte crescita. La Cina sta investendo  nel settore, e intende costruire 150 nuovi reattori nei prossimi 15 anni. La Russia sta costruendo nuove centrali sul proprio territorio, e soprattutto è : le sue aziende stanno lavorando per costruire decine di centrali nucleari all’estero.Attualmente, in Europa, la situazione della produzione di energia nucleare : ci sono 13 paesi che hanno reattori nucleari attivi (Belgio, Bulgaria, Repubblica Ceca, Germania, Spagna, Francia, Ungheria, Paesi Bassi, Romania, Slovenia, Slovacchia, Finlandia e Svezia) e 14 paesi che non producono energia nucleare e che, al massimo, ospitano nel loro paese un singolo reattore per scopi di ricerca (Danimarca, Estonia, Irlanda, Grecia, Croazia, Italia, Cipro, Lettonia, Lituania, Lussemburgo, Malta, Austria, Polonia, Portogallo).Tra questi due schieramenti però la situazione è movimentata – e non priva di polemiche, come avvenuto di recente con la decisione della Commissione Europea di considerare il nucleare (e il gas naturale) come .Belgio, Germania e Spagna pur avendo centrali nucleari hanno deciso negli ultimi anni che le dismetteranno completamente, seppure con tempistiche differenti: la Germania intende farlo entro il 2022, mentre la Spagna comincerà nel 2027 e terminerà nel 2035. Anche la Svizzera, benché non faccia parte dell’Unione Europea, di recente ha approvato un referendum per dismettere tutte le sue centrali attualmente attive e non costruirne altre.Nell’altro schieramento, molti dei paesi che già hanno centrali nucleari hanno avviato i lavori per costruirne di nuove, o stanno approvando progetti per farlo: tra questi Francia, Regno Unito (che non fa più parte dell’Unione), Finlandia e Paesi Bassi.Ci sono inoltre due paesi, la Polonia e l’Estonia, che al momento non hanno centrali nucleari ma stanno valutando seriamente progetti per costruirne in futuro: in particolare la Polonia, che ha già individuato il luogo in cui sarà costruito il suo primo reattore: il governo progetta di realizzarne sei in tutto, e di cominciare a produrre energia nucleare entro il 2033.Ma benché la situazione tra i paesi europei favorevoli e contrari al nucleare sembri più o meno di parità, la produzione di energia nucleare in Europa , e non soltanto perché vari paesi hanno deciso di dismettere le loro centrali.Un esempio piuttosto evidente è quello della Francia, che con i suoi 56 reattori genera il 52 per cento di tutta l’energia nucleare prodotta in Europa. Le infrastrutture nucleari francesi, tuttavia, sono piuttosto vecchie e malandate: EDF, l’azienda statale che le gestisce, è da tempo in crisi, e negli ultimi tempi ben cinque centrali sono state chiuse temporaneamente per riparazioni. Il risultato è che la produzione di energia nucleare francese : era 430 terawattora nel 2005 ma soltanto 335 terawattora nel 2020, e dovrebbe calare ulteriormente nel 2022 (un terawattora sono un miliardo di kilowattora, che è l’energia che consuma un piccolo asciugacapelli in un’ora, più o meno).L’Unione Europea, dunque, si trova nel mezzo della peggiore crisi energetica degli ultimi decenni divisa sulla questione del nucleare, e con la produzione in declino, in un contesto in cui in buona parte del resto del mondo la produzione di energia nucleare è destinata ad aumentare nei prossimi anni. Per alcuni analisti, questo è il frutto di decenni di gravi errori strategici. Come ha titolato : «L’Europa sta perdendo la sua energia nucleare proprio nel momento in cui ne avrebbe più bisogno».Bisogna considerare, però, che la produzione di energia nucleare richiede investimenti ingenti e tempi lunghi: il nucleare non potrebbe risolvere l’attuale crisi energetica nemmeno se tutti i governi europei si mettessero d’accordo sul suo sviluppo massiccio. La costruzione da zero di una nuova centrale, infatti, richiede almeno 10 anni, ed enormi investimenti. Se un paese come l’Italia decidesse, per esempio, di ricominciare a produrre energia nucleare, dovrebbe spendere decine di miliardi di euro, e i primi risultati si vedrebbero nel prossimo decennio.La centrale nucleare di Grohnde, in Germania, è stata spenta il 31 dicembre 2021 (Thomas Starke/Getty Images)Queste polemiche si inseriscono poi in un dibattito più ampio tra chi considera l’energia nucleare come necessaria per la transizione ecologica, perché generare energia elettrica nelle centrali nucleari non emette gas serra (produce tuttavia  difficili da gestire) e chi ritiene che, in un momento in cui bisognerebbe puntare tutto sulle rinnovabili, continuare a farci affidamento potrebbe essere controproducente.Anche in questo caso, i due principali contendenti sono Francia e Germania. Il presidente francese Macron, annunciando nuovi investimenti nella produzione di energia nucleare, l’ha descritta come uno strumento indispensabile per la transizione energetica: senza nucleare, le rinnovabili da sole non ce la fanno. Anche un altro noto politico francese, il commissario europeo al Mercato interno Thierry Breton, è un sostenitore del nucleare, e ha detto di recente che l’Europa dovrebbe investire nel settore 500 miliardi di euro per soddisfare la sua domanda energetica e al tempo stesso rispettare i requisiti ambientali.Il governo tedesco, invece, è tra i più agguerriti contro il nucleare, e con i Verdi nella coalizione è decisamente improbabile che le cose cambino.La decisione tedesca di dismettere le centrali è spesso presentata come dettata dalla paura che seguì il disastro di Fukushima, e in parte è certo così. Al tempo stesso, però, vari esperti tedeschi ritengono che eliminare il nucleare sia l’unico modo per valorizzare davvero le energie rinnovabili: da Fukushima in poi, la produzione di energia da fonti rinnovabili in Germania è triplicata, e ora soddisfa circa il 45 per cento del fabbisogno di energia elettrica. «C’è stata una chiara connessione tra l’uscita dal nucleare e l’entrata delle rinnovabili»,  all’ un’esperta tedesca.",
        "ranked": 21,
        "placed": "Economics",
        "epoch": 1647708514.455275,
        "language": "IT"
    },
    {
        "title": "L’energia costa sempre di più",
        "date_raw": "February 11, 2022",
        "date": "2022-02-11",
        "url": "https://www.ilpost.it/economia/",
        "news_url": "https://www.ilpost.it/2022/02/11/costo-energia-bollette-governo/",
        "subtitle": " Le bollette di gas ed elettricità continuano ad aumentare e il governo si è impegnato ad affrontare il problema, ma ci sono pochi dettagli\t",
        "content": "Giovedì sera circa 3mila comuni italiani hanno  per mezz’ora l’illuminazione dei loro monumenti ed edifici più rappresentativi, un’iniziativa simbolica per segnalare al governo le difficoltà per le amministrazioni comunali derivanti dall’aumento del costo dell’energia. L’Associazione nazionale comuni italiani (ANCI) si è in questo modo aggiunta alle numerose organizzazioni e associazioni di categoria che chiedono al governo nuovi interventi per contenere i prezzi delle bollette, in forte crescita e al punto da mettere a rischio la ripresa dopo due difficili anni di pandemia. Il costo dell’energia è iniziato a crescere soprattutto in Europa con l’arrivo della stagione fredda e un aumento della domanda, soddisfatto con maggiori difficoltà rispetto al solito. Sulla  – che viene impiegato sia per i riscaldamenti sia per la produzione di energia elettrica – hanno influito minori scorte, consegne in ritardo e di portata inferiore, problemi strutturali e di relazioni internazionali con alcuni dei più grandi fornitori, come la Russia. La forte ripresa delle attività industriali in Asia ha contribuito a un aumento della domanda di gas in quell’area, a scapito di altre zone.Si  che il prezzo di riferimento del gas sia aumentato del 330 per cento solo lo scorso anno, con un conseguente aumento del costo dell’energia sia per le attività industriali sia per i singoli consumatori.Gli aumenti sono diventati via via visibili nelle bollette e ci sono stime su una spesa per l’energia che in Italia  essere in media di mille euro più alta per famiglia, con un aumento di oltre 400 euro per l’energia elettrica e di circa 600 euro per il gas.Le imprese hanno già  in più occasioni di non riuscire a sostenere un aumento così marcato del costo dell’energia, un problema che riguarda soprattutto le aziende energivore, cioè quelle che consumano molto gas ed elettricità per le loro produzioni: vetro, ceramica, cemento, legno, carta e metalli.Il Centro studi di Confindustria ha stimato che quest’anno il costo dell’energia per le imprese sarà di 37 miliardi. Nel 2018 era stato di 8 miliardi e nel 2020 di 20 miliardi. Negli ultimi mesi il governo è intervenuto più volte adottando misure per attenuare gli effetti dell’aumento del costo dell’energia. L’ultimo  risale alla fine di gennaio ed era contenuto in un nuovo decreto “sostegni”, con il quale erano stati annunciati 1,7 miliardi di euro in aggiunta ai 3,8 miliardi di euro stanziati in precedenza e sempre riferiti al primo trimestre di quest’anno.Il denaro era stato destinato principalmente a contenere la spesa nelle bollette degli oneri generali di sistema, voce sotto cui ricadono molte iniziative sia per il miglioramento dell’efficienza energetica sia per il sostegno di varie politiche industriali. Il decreto comprendeva inoltre un contributo d’imposta per compensare almeno in parte gli alti costi dell’energia che devono affrontare le imprese energivore.Benché accolti positivamente, gli interventi erano stati definiti insufficienti da numerosi osservatori e da parte dei partiti che sostengono il governo. In seguito ai nuovi aumenti, mercoledì il presidente del Consiglio, Mario Draghi, ha annunciato «un intervento di ampia portata nei prossimi giorni» per affrontare nuovamente il problema.Draghi non ha però fornito altri dettagli e non è chiaro se sarà già approvato qualcosa nel corso di un Consiglio dei ministri la prossima settimana o se sarà necessario più tempo.L’ipotesi,  da alcuni esponenti del governo, è che il nuovo intervento abbia una portata tra i 5 e i 7 miliardi di euro, circostanza che porterebbe a un raddoppio della cifra stanziata finora per affrontare gli aumenti del costo dell’energia.Si sta valutando la possibilità di estendere gli sgravi a più famiglie rispetto alle attuali regole, che rendono  i benefici a chi abbia un ISEE non superiore a 8.265 euro, o a 20mila euro nel caso di famiglie con almeno quattro figli a carico (rientra anche chi ha reddito o pensione di cittadinanza). Le famiglie finora coinvolte sono state circa 2,5 milioni per il bonus gas e circa 3 milioni per quello elettrico. Un’estensione implicherebbe lo stanziamento di maggiori risorse, che però in parte dovranno essere destinate alle imprese.Per le aziende, bonus e sgravi potrebbero essere legati all’introduzione di nuovi meccanismi per incentivare il consumo di energia prodotta da fonti rinnovabili, con sistemi di compensazione da applicare fino al 2023 compreso.Le imprese chiedono inoltre che siano riviste le quote di produzione nazionale di gas, in modo da avere maggiori scorte e a prezzi più stabili. Interventi di questo tipo, oltre a essere piuttosto onerosi, potrebbero incontrare qualche resistenza da parte dell’Unione Europea.Il reperimento dei fondi necessari non sarà inoltre semplice, soprattutto per le misure da adottare in tempi brevi per incidere subito sulle bollette.",
        "ranked": 18,
        "placed": "Economics",
        "epoch": 1647708514.6222425,
        "language": "IT"
    },
    {
        "title": "Facebook sta per rinunciare alla sua criptovaluta",
        "date_raw": "January 28, 2022",
        "date": "2022-01-28",
        "url": "https://www.ilpost.it/economia/",
        "news_url": "https://www.ilpost.it/2022/01/28/facebook-criptovaluta-libra-diem/",
        "subtitle": " Dopo due anni tormentati il progetto noto inizialmente come Libra è ancora fermo, e ora potrebbe essere abbandonato ",
        "content": "Diversi giornali americani negli ultimi giorni hanno scritto che Meta, la società che controlla tra le altre cose il social network Facebook, potrebbe abbandonare a breve il suo progetto di creare una criptovaluta, che fu presentata nel 2019 come Libra e che più di recente ha cambiato nome in Diem.Secondo fonti informate dei fatti, citate tra gli altri dal  e da , Meta dovrebbe cedere tutta la tecnologia alla base della sua criptovaluta alla banca statunitense Silvergate, per 200 milioni di dollari, dopo aver constatato il fallimento di fatto del suo progetto, molto ambizioso, di creare una nuova valuta digitale con validità mondiale, da usare per le transazioni su Facebook e non solo.Meta  il suo progetto di creazione di una criptovaluta nel giugno del 2019, quando la società si chiamava ancora solo Facebook. Il progetto era di creare una valuta digitale per semplificare i pagamenti online e slegarli dagli schemi tradizionali delle commissioni bancarie. All’epoca era stato detto che la criptovaluta si sarebbe dovuta chiamare Libra, ma circa un anno dopo il nome era stato modificato in Diem. La criptovaluta sarebbe stata gestita da un’associazione (in principio chiamata “Libra Association” e poi diventata “Diem Association”), e non direttamente da Facebook.La nascita e il percorso di creazione della criptovaluta di Facebook, che non ha mai ricevuto l’approvazione delle autorità di regolamentazione degli Stati Uniti, aveva però da subito avuto problemi e diversi rallentamenti. All’inizio Facebook aveva stretto un accordo con i due più grandi gestori di carte di credito al mondo – VISA e Mastercard – e con PayPal e eBay, che avrebbero dovuto investire nel fondo a cui sarebbe stato “agganciato” il valore della criptovaluta. Nell’ottobre del 2019, però, tutte queste società avevano deciso di lasciare il fondo.Tra i motivi dell’abbandono del progetto c’era il timore di non poter soddisfare tutte le richieste delle istituzioni finanziarie americane, preoccupate che la nuova valuta potesse essere sfruttata per il riciclo di denaro e altre attività illecite. Jerome Powell, presidente della Federal Reserve, la banca centrale degli Stati Uniti,  inoltre “serie preoccupazioni” sulla stabilità finanziaria della criptovaluta. E la Commissione Europea  maggiori informazioni sul progetto ritenendo che potesse ledere la libera concorrenza online, considerate le dimensioni di Facebook e il fatto che la società controlla alcune delle app più utilizzate sul mercato, come WhatsApp e Instagram.Il cambio di nome in Diem era arrivato proprio dopo l’abbandono di queste società e dopo la testimonianza davanti al Congresso degli Stati Uniti dell’amministratore delegato di Facebook, Mark Zuckerberg, chiamato a rispondere della stabilità e della trasparenza della criptovaluta. Anche il “rebranding” però non aveva soddisfatto investitori e autorità statunitensi e il progetto era stato progressivamente ridimensionato.All’inizio la criptovaluta avrebbe dovuto essere legata a più valute internazionali in modo da evitare eccessive oscillazioni tipiche delle criptovalute non legate a valute nazionali (come i bitcoin). Ma nel maggio del 2021 la “Diem Association” aveva deciso di legare la sua criptovaluta solamente al dollaro statunitense. Aveva quindi stretto un accordo con la banca Silvergate, che avrebbe dovuto emettere la valuta, nella speranza di tranquillizzare le autorità regolamentatrici statunitensi, ma queste avevano continuato a rimanere scettiche sulla criptovaluta di Facebook. L’ultimo inciampo nel progetto era arrivato lo scorso dicembre, quando David Marcus, dirigente che era stato a capo del progetto Diem, aveva deciso di lasciare la società.",
        "ranked": 24,
        "placed": "Economics",
        "epoch": 1647708514.6472,
        "language": "IT"
    },
    {
        "title": "Le trattative per vendere Tim a KKR si fanno serie",
        "date_raw": "March 14, 2022",
        "date": "2022-03-14",
        "url": "https://www.ilpost.it/economia/",
        "news_url": "https://www.ilpost.it/2022/03/14/tim-kkr-proposta-acquisto/",
        "subtitle": " Dopo mesi di discussioni la società di telecomunicazioni ha detto che valuterà l'offerta di novembre del fondo statunitense ",
        "content": "Domenica il consiglio di amministrazione di Tim, la principale azienda di telecomunicazioni italiana,  per la prima volta ufficialmente alla manifestazione di interesse presentata  dal fondo d’investimento KKR. Il fondo aveva proposto di rilevare almeno il 51 per cento del capitale di Tim, nell’ambito di un’offerta pubblica di acquisto (OPA) «non vincolante», cioè per avviare le trattative senza impegnarsi formalmente.Domenica, dopo più di tre mesi da quella proposta e molte discussioni e cambiamenti all’interno di Tim, la società ha risposto di aver dato mandato al presidente e all’amministratore delegato «di avviare un’interlocuzione con KKR, formale e ulteriore rispetto a quelle già intraprese informalmente nei mesi scorsi dai consulenti», nella prospettiva di conseguire «la massima valorizzazione di Tim».Insomma Tim ha chiesto che KKR presenti ufficialmente una proposta di acquisto concreta, «nella convinzione che vi sia in Tim un valore inespresso». In quest’ultima frase, già pronunciata in termini simili nei mesi scorsi da diversi dirigenti per commentare ufficiosamente la proposta di KKR, Tim dice in sostanza che la proposta presentata dal fondo a novembre dovrebbe essere alzata. Si ritiene però difficile che ciò accada, soprattutto a causa dei risultati molto deludenti dell’azienda negli ultimi mesi e la conseguente perdita di valore delle sue azioni sul mercato.A novembre KKR si era detta disponibile a un’OPA pari 0,505 euro per azione, valutando complessivamente Tim in 11 miliardi di euro: era un’offerta considerata vantaggiosa per Tim, le cui azioni valevano allora 0,33 euro, ma non abbastanza soddisfacente per il suo azionista di maggioranza, Vivendi, che possiede il 24 per cento delle azioni Tim.Nel frattempo però il titolo è sceso a 0,29 euro, e sembra improbabile che KKR confermi la stessa offerta di novembre. Dai risultati annuali emerge che il gruppo Tim ha chiuso il 2021 con una perdita di 8,7 miliardi di euro. Ci sono state, tra l’altro, le dimissioni dell’amministratore delegato Luigi Gubitosi e la sua sostituzione con , che pochi giorni fa ha presentato un ambizioso  di tutta l’azienda per i prossimi due anni. KKR è un fondo d’investimento che  dalla metà degli anni Settanta e si è specializzato nell’acquisto di società, solitamente molto indebitate, tramite prestiti forniti dalle banche, che ricevono come garanzia i beni della stessa azienda oggetto dell’operazione finanziaria. La sua proposta di acquisto di Tim ha come obiettivo soprattutto la rete, più che gli altri servizi del gruppo. KKR è infatti azionista per il 37,5 per cento di FiberCop, una delle due società che stanno costruendo la rete di fibra ottica in Italia e che è di Tim per quasi il 60 per cento.L’apertura di Tim a un’offerta di KKR arriva peraltro in un momento in cui c’è un’altra trattativa che si sta iniziando a delineare, ma che ancora non è stata ufficializzata, per la creazione di un’infrastruttura unica per la banda larga a controllo pubblico dalla fusione di Open Fiber – società posseduta al 60 per cento da Cassa Depositi e Prestiti (controllata dal ministero dell’Economia) e al 40 per cento da un fondo australiano – con Fibercop.A facilitare la fusione c’è il piano presentato da Labriola a inizio marzo, che prevede la separazione di Tim tra una società che si occupi di servizi e una che si occupi solo di infrastrutture di rete: sarebbe quest’ultima a gestire FiberCop e a unirsi a Open Fiber. Ma non si sa quando potrà avvenire questa fusione: a giugno infatti verranno assegnati i bandi del PNRR (per fondi che ammontano in tutto a 3,8 miliardi di euro),per portare la banda ultralarga nelle “aree grigie” del paese, zone in cui il governo ha l’obiettivo di  portare almeno una rete di banda ultralarga, ma è difficile che per allora si raggiunga un accordo. C’è infatti l’ipotesi che l’Antitrust si opponga alla fusione, dato che Cassa Depositi e Prestiti oltre a controllare Open Fiber è anche azionista di minoranza di Tim. ",
        "ranked": 0,
        "placed": "Economics",
        "epoch": 1647708514.656634,
        "language": "IT"
    },
    {
        "title": "Il tentativo di limitare lo sfruttamento nella logistica a Bologna",
        "date_raw": "February 01, 2022",
        "date": "2022-02-01",
        "url": "https://www.ilpost.it/economia/",
        "news_url": "https://www.ilpost.it/2022/02/01/carta-logistica-etica-bologna/",
        "subtitle": " È stata firmata una carta della logistica etica, in un settore in cui le condizioni di lavoro sono spesso pessime: ma potrebbe non bastare\t",
        "content": "La carta della logistica etica  il 27 gennaio da diverse organizzazioni sindacali e associazioni di categoria dell’area di Bologna è uno dei primi tentativi in Italia di limitare lo sfruttamento dei lavoratori e il rischio di incidenti sul lavoro, molto alto in questo settore, uno dei più strategici dell’economia italiana. Più controlli e più tutele sono alla base del  a cui negli ultimi tre mesi hanno lavorato la Città metropolitana, i comuni, i sindacati, l’INAIL, l’Ispettorato del lavoro, i sindacati e i rappresentanti delle imprese. «È un impegno per mettere in campo azioni concrete sulla sicurezza dei luoghi di lavoro, sulla formazione dei lavoratori e delle lavoratrici, sulle pari opportunità, sull’uso di tutti gli strumenti che abbiamo per salvare vite», ha detto il sindaco di Bologna, Matteo Lepore.Dalla provincia di Bologna passa gran parte delle centinaia di migliaia di pacchi ordinati online, che arrivano nelle case di tutta Italia nel giro di pochi giorni e in alcuni casi in poche ore. L’Emilia-Romagna è una delle regioni in Italia in cui la logistica è cresciuta di più negli ultimi anni, spesso a scapito delle regole e della sicurezza, in un contesto di precarietà per certi versi strutturale. Quello degli operatori che scaricano i pacchi dai tir e li smistano su altri camion più piccoli è un lavoro frenetico, spesso senza orari e controllato costantemente. Nelle imprese della logistica che operano nell’area di Bologna lavorano 20mila persone. Il fatturato complessivo è di 4,3 miliardi di euro. In tutta l’Emilia-Romagna il settore conta circa 9.900 imprese con 80.500 lavoratori e lavoratrici, e un fatturato di 13 miliardi di euro, il 16,2 per cento di tutto il fatturato della logistica in Italia.Secondo l’ultimo , pubblicato dall’Ispettorato del lavoro, nel 2020 in Emilia-Romagna sono stati rintracciati 6.821 lavoratori irregolari. Il 75 per cento delle cooperative controllate è risultato irregolare e il “trasporto e magazzinaggio” è stato uno dei settori con il tasso di irregolarità più alto, al 71,7 per cento. L’Emilia-Romagna è risultata anche prima regione in Italia per numero di lavoratori coinvolti (1.696) in “illecite esternalizzazioni di manodopera in materia di appalti”.Negli ultimi mesi ci sono stati diversi casi che hanno confermato le condizioni di lavoro pessime e i rischi per i lavoratori soprattutto all’interno dell’interporto di Bologna, una distesa di capannoni da 4,1 milioni di metri quadri a nord della città dove lavorano 4750 addetti, sono insediate 120 aziende e 43 cooperative.Nella notte tra mercoledì 20 e giovedì 21 ottobre nell’area 13.4 dell’interporto  Yaya Yafa, 22 anni, assunto solo tre giorni prima da un’agenzia interinale come addetto allo spostamento della merce per il consorzio Metra, nell’ambito dell’appalto Dedalog, nel magazzino di SDA, una delle grandi aziende della logistica, di proprietà di Poste Italiane. Mentre stava scaricando un camion è rimasto schiacciato tra il veicolo e la ribalta numero nove del magazzino.Un altro caso piuttosto discusso ha coinvolto i lavoratori Logistic Time, la cooperativa del consorzio Metra che lavorava in un magazzino dell’interporto per conto della multinazionale Logista Italia. Il 31 luglio 2021 la cooperativa  un messaggio su WhatsApp nella chat dei lavoratori per comunicare loro la conclusione del rapporto di lavoro: «Buonasera, a seguito della riduzione delle attività, nella data di lunedì 2 agosto 2021 lei sarà dispensato dalla sua attività lavorativa. Il trattamento economico verrà garantito con gli strumenti previsti di legge. Cordiali saluti».Un magazzino dell’interporto, dall’alto (Valentina Lovato)Logista ha disdetto in anticipo l’appalto con Logistic Time, la cooperativa che lavorava a Bologna, e ha trasferito la gestione della merce in altri magazzini – a Tortona, in Piemonte, e nel Lazio, ad Anagni – dove i costi della manodopera sono inferiori, con modalità e tempi di comunicazione discutibili. È un metodo consolidato, utilizzato da molte altre cooperative in tutta Italia.Un’altra improvvisa interruzione di lavoro con modalità identiche è avvenuta il 31 dicembre, quando  la chiusura del magazzino di Fedex-Tnt attraverso un messaggio via WhatsApp. Zampieri Holding, la società capofila degli appalti per il capannone all’Interporto dove lavorava la cooperativa che ha inviato il messaggio, ha poi  di aver riassunto, a partire dal 10 gennaio, una cinquantina di lavoratori sui 75 impiegati con un contratto in scadenza.Le regole della nuova carta della logistica etica sono state pensate per garantire più sicurezza sul lavoro, contratti migliori, e modalità di comunicazione più rispettose dei lavoratori.Il primo degli otto punti riguarda la sicurezza. La carta istituisce un maggior coordinamento tra l’INAIL (Istituto nazionale per l’assicurazione contro gli infortuni sul lavoro) e l’Ispettorato del lavoro per vigilare sul rispetto delle norme «in modo da disincentivare ed evitare fenomeni di mancato rispetto degli oneri collegati alla sicurezza».Saranno promosse anche nuove campagne informative sulla sicurezza rivolte ad aziende e lavoratori, in aggiunta alle attività di formazione obbligatorie. Viene anche sollecitato un maggiore coordinamento tra le imprese e i responsabili del servizio di prevenzione e protezione, e un maggiore coinvolgimento dei preposti per la sicurezza in particolare nei magazzini dove lavorano più cooperative.L’interporto di Bologna (Valentina Lovato)In merito ai contratti e alla qualità del lavoro, la carta impone l’applicazione e il rispetto del contratto nazionale di settore e del contratto a tempo indeterminato «come forma comune di rapporto di lavoro nell’ottica del lavoro stabile e della continuità occupazionale», contrastando l’abuso del lavoro a termine. Le aziende devono impegnarsi a costruire una filiera corta negli appalti e nei subappalti, con pochi passaggi e intermediari, a sostenere le pari opportunità rivolgendo attenzione all’età e al genere all’interno delle imprese, e a garantire parità salariale e la conciliazione dei tempi tra la vita e il lavoro.Uno dei punti della nuova carta, chiamato “coesione sociale e integrazione con il territorio”, ha come obiettivo il potenziamento degli strumenti di welfare come corsi di lingua italiana «che consentano l’effettiva esigibilità dei diritti e dei doveri per i lavoratori di origine straniera». Si cercherà di incentivare la mobilità sostenibile, anche attraverso il coinvolgimento degli enti locali.Un rappresentante dei  firmatari farà parte di un comitato che ha il compito di vigilare sul rispetto delle regole della carta della logistica etica.Tra le altre cose, uno dei compiti del comitato è raccogliere e condividere dati e analisi sull’attività dei principali poli logistici, sui nuovi insediamenti, compresa la rete degli appalti e la relativa filiera, con informazioni come il bilancio delle aziende e le partecipazioni societarie.Questo osservatorio consentirà di avere un controllo maggiore per limitare «lo sfruttamento, il caporalato e fenomeni di discriminazione, oltre che il radicamento mafioso e criminale».Negli ultimi anni, infatti, soprattutto in Emilia-Romagna sono nate cooperative che nel giro di pochi mesi hanno assunto centinaia di dipendenti e fatturato milioni di euro prima di chiudere dopo appena due anni di attività. In queste operazioni si nascondono le irregolarità e, talvolta, gli affari della criminalità organizzata. «Servono ispezioni»,  Vincenzo Colla, assessore regionale allo Sviluppo economico e al Lavoro. «Chi non sta alle regole deve sapere che può essere controllato, con un rafforzamento dell’organico dei servizi ispettivi anche in Emilia-Romagna».Una motrice nell’area 13.6 dell’interporto (Valentina Lovato)Secondo il sindaco Matteo Lepore, il documento sarà un modello da cui partire per definire nuove regole a livello nazionale. Tuttavia, dopo anni di politiche permissive c’è il rischio che ormai sia troppo tardi per garantire più diritti e tutele in un settore poco regolamentato come la logistica.Anche nel lavoro di definizione della carta non sono mancati problemi: al confronto non ha partecipato il sindacato di base SI Cobas, il più rappresentativo nei magazzini della logistica, da sempre critico nei confronti delle altre organizzazioni sindacali.  il sindacalista Tiziano Loreti, perfino dopo la morte di Yaya Yafa, altri incidenti sul lavoro e i licenziamenti via WhatsApp non è cambiato nulla: «Troppo lavoro svolto in orario notturno e a ritmi frenetici, contratti precari, poca formazione, nessun controllo se non concordato a priori, scarso rispetto delle clausole sociali nel passaggio da un appalto all’altro e medesime modalità di comunicazione circa l’interruzione dei contratti».",
        "ranked": 22,
        "placed": "Economics",
        "epoch": 1647708514.9612231,
        "language": "IT"
    },
    {
        "title": "La protesta contro i licenziamenti annunciati da Pfizer a Catania",
        "date_raw": "February 09, 2022",
        "date": "2022-02-09",
        "url": "https://www.ilpost.it/economia/",
        "news_url": "https://www.ilpost.it/2022/02/09/esuberi-pfizer-catania/",
        "subtitle": " La multinazionale che produce il vaccino vuole fare a meno di oltre 200 lavoratori, nonostante gli enormi profitti\t",
        "content": "Il prossimo 4 marzo i lavoratori dello stabilimento di Catania della nota azienda farmaceutica Pfizer sciopereranno contro la decisione della multinazionale di ridurre la produzione e tagliare il numero dei dipendenti nell’impianto siciliano, dove lavorano oltre 700 persone. In totale, tra lavoratori diretti e indiretti, Pfizer vuole fare a meno di oltre 200 posti di lavoro. La protesta era stata annunciata ancora prima che l’azienda presentasse il recente piano industriale che ha confermato i tagli: da tempo, infatti, i sindacati  l’intenzione di Pfizer di depotenziare l’impianto catanese, uno dei due attivi in Italia.La conferma è poi arrivata il 3 febbraio: durante un incontro che si è tenuto a Roma, l’azienda ha annunciato ai sindacati di avere 130 dipendenti a tempo indeterminato in esubero. Dalla fine di febbraio, inoltre, non sarà rinnovato il contratto di 50 dipendenti di un’azienda dell’indotto, che di fatto lavorano per Pfizer, e nel ridimensionamento potrebbero essere coinvolti anche altri 60 tra lavoratori e lavoratrici.La decisione di Pfizer non è legata a difficoltà economiche. Nell’ultimo trimestre del 2021 la multinazionale  in tutto il mondo un fatturato pari a 24 miliardi di dollari, intorno ai 21 miliardi di euro, e un profitto di 8,15 miliardi di dollari, poco più di 7 miliardi di euro. Nei prossimi giorni sono attesi i risultati del quarto trimestre 2021 da cui sarà possibile capire quanto l’azienda è cresciuta grazie alla fornitura del vaccino contro il coronavirus sviluppato in collaborazione con BioNTech.Uno dei motivi del ridimensionamento di Catania è che in Sicilia non vengono prodotti componenti o preparati che servono per i vaccini contro il coronavirus, diventato comprensibilmente uno dei principali prodotti di Pfizer. Nello stabilimento che si trova vicino all’aeroporto di Fontanarossa, a sud della città,  farmaci iniettabili a base di penicillina e per uso ospedaliero, la cui richiesta è in forte calo. Nell’ultimo anno ne sono stati prodotti circa 3 milioni di flaconi contro picchi di 15 milioni all’anno tra il 2017 e il 2019.A ottobre l’azienda ha perso alcune consistenti commesse cinesi e da quel momento i sindacati hanno iniziato a chiedere rassicurazioni sul futuro, senza avere risposte significative fino all’annuncio di inizio febbraio. «Pfizer non può pensare di depotenziare lo stabilimento di Catania»,  Jerry Magno, Giuseppe Coco e Alfio Avellino, segretari di Filctem Cgil, Femca Cisl e Uiltec. «Nello stabilimento operano professionalità di indiscussa competenza. Invece di avviare un rilancio, la multinazionale decide di far marciare a scartamento ridotto impianti strategici, privandosi peraltro di personale altamente qualificato».Ornella Greco, che fa parte delle rappresentanze sindacali per la Uil,  a  che nel suo reparto lavoravano 300 persone, mentre ora sono 40. Producevano pillole, pomate e altri farmaci, e con il passare degli anni la produzione è stata ridotta pezzo dopo pezzo. «Io la chiamo la politica del carciofo, a forza di togliere foglie non sta rimanendo nulla», ha detto. «Gli unici investimenti riguardano l’adeguamento strutturale e quello per essere in regola con i nuovi standard per produrre antibiotici iniettabili. Ma l’azienda continua a non parlare di nuove linee produttive».Lunedì 7 febbraio, Pfizer ha trasmesso ai sindacati l’elenco dei 130 esuberi. Elisa Tomasello,  dal , ha saputo che nella lista c’era anche il suo nome da un messaggio diffuso via WhatsApp. Nei giorni scorsi le era stato detto che la sua posizione lavorativa non sarebbe stata coinvolta negli esuberi, invece la previsione era sbagliata. Tomasello lavora a Catania da cinque anni e mezzo. Era tornata in Sicilia dopo aver lavorato a Milano. «Prima ho avuto contrattini, poi mi hanno assunta a tempo indeterminato», ha detto. « Negli ultimi anni ha rifiutato offerte da altre multinazionali perché riteneva il suo posto di lavoro a Catania piuttosto sicuro, ancora di più dopo lo sviluppo del vaccino contro il coronavirus che Pfizer ha distribuito in molti paesi del mondo.Al momento non è chiaro cosa succederà ai dipendenti in esubero. Il direttore dello stabilimento di Catania, Giuseppe Campobasso, ha prospettato la possibilità di trasferimenti all’interno della rete di produzione di Pfizer in Italia oltre a incentivi economici per favorire le uscite.Una delle sedi che potrebbero accogliere i dipendenti disponibili a lasciare la Sicilia è l’altro stabilimento italiano di Ascoli Piceno, dove Pfizer ha deciso di concentrare la produzione di compresse e capsule. Tra le tante, ci sono il Sunitinib, un farmaco sviluppato per il trattamento di tumori del tratto gastrointestinale e del carcinoma renale, e il , un farmaco antivirale che interferisce con le risorse impiegate dal coronavirus per replicarsi all’interno delle cellule delle persone infette. Ascoli Piceno sarà uno dei tre stabilimenti dove il Paxlovid sarà confezionato: Pfizer ha adeguato le linee di gestione della produzione per consentire la composizione di tutti gli elementi che formano le compresse. Finora, però, i sindacati catanesi non hanno avuto indicazioni su possibili trasferimenti o incentivi.In una , Pfizer ha assicurato che lo stabilimento di Catania continuerà a essere «parte integrante della rete globale di produzione e fornitura, infatti è stato programmato un intervento di modernizzazione con un investimento di 27 milioni di euro nei prossimi tre anni». In previsione di questo investimento, Pfizer ha confermato la necessità di fare «adeguamenti necessari, dovuti anche al calo della domanda dei volumi produttivi di un antibiotico iniettabile, che porteranno a una riduzione dell’organico».Secondo i sindacati, 27 milioni di euro rappresentano una «cifra irrisoria» per un investimento in un’azienda così grande e innovativa. Filctem Cgil, Femca Cisl e Uiltec hanno sollecitato un intervento delle istituzioni per convincere Pfizer a cambiare idea e a confermare la produzione e gli oltre 200 lavoratori a Catania. «In ballo non c’è soltanto il destino di tanti lavoratori, ma tutto il tessuto economico e produttivo di un territorio», dicono i sindacalisti. Nicola Fratoianni, deputato di Sinistra Italiana, ha presentato un’interrogazione parlamentare e diversi esponenti del PD e del Movimento 5 Stelle hanno chiesto un intervento del ministero dello Sviluppo economico.",
        "ranked": 19,
        "placed": "Economics",
        "epoch": 1647708515.0459316,
        "language": "IT"
    },
    {
        "title": "Monte dei Paschi di Siena ha nominato Luigi Lovaglio nuovo amministratore delegato, al posto di Guido Bastianini",
        "date_raw": "February 08, 2022",
        "date": "2022-02-08",
        "url": "https://www.ilpost.it/economia/",
        "news_url": "https://www.ilpost.it/2022/02/08/monte-dei-paschi-di-siena-luigi-lovaglio-nuovo-amministratore-delegato/",
        "subtitle": " \t",
        "content": "La banca Monte dei Paschi di Siena, le cui azioni sono controllate in maggioranza dallo stato italiano,  di aver nominato Luigi Lovaglio nuovo amministratore delegato e direttore generale, dopo aver revocato tutte le deleghe dirigenziali a Guido Bastianini, che era amministratore delegato dall’agosto del 2020. Sia la nomina di Lovaglio, ex amministratore delegato di Credito Valtellinese, sia la revoca delle deleghe a Bastianini, sono state decise all’unanimità dal consiglio di amministrazione della banca. La sostituzione di Bastianini con Lovaglio avviene in un momento piuttosto complicato per la banca, che dopo il  per la vendita a Unicredit deve realizzare un aumento di capitale d",
        "ranked": 20,
        "placed": "Economics",
        "epoch": 1647708515.0857055,
        "language": "IT"
    },
    {
        "title": "MSC e Lufthansa vogliono comprare ITA Airways",
        "date_raw": "January 25, 2022",
        "date": "2022-01-25",
        "url": "https://www.ilpost.it/economia/",
        "news_url": "https://www.ilpost.it/2022/01/25/msc-lufthansa-ita-airways/",
        "subtitle": " La compagnia aerea italiana ha ricevuto una proposta dalle due società: il governo italiano manterrebbe una quota di minoranza\t",
        "content": "ITA Airways, la compagnia aerea pubblica italiana che dallo scorso ottobre ha preso il posto di Alitalia,  di aver ricevuto una manifestazione di interesse da parte del gruppo svizzero MSC e dalla compagnia aerea tedesca Lufthansa per acquistare la quota di maggioranza della società. Attualmente ITA Airways è controllata al 100 per cento dal ministero dell’Economia.MSC è una delle più importanti società di navi portacontainer al mondo, e possiede anche una sussidiaria che si occupa di crociere, la MSC Crociere, oltre alle società Grandi Navi Veloci e Snav. Assieme a Lufthansa, che entrerebbe nell’affare come partner industriale, punta a rilevare le quote di maggioranza di ITA Airways, ma a patto che il governo italiano mantenga una quota di minoranza. I termini economici della proposta di acquisto sottoposta da MSC e Lufthansa non sono stati resi pubblici e nel comunicato stampa è stato detto solo che verranno definiti al termine della  (cioè l’esame dei conti della società).Fonti del governo hanno però detto al  che l’acquisizione di ITA Airways avverrebbe per un valore totale compreso tra gli 1,2 e gli 1,4 miliardi di euro. Al momento non è chiaro in che proporzioni il capitale di ITA Airways verrebbe diviso tra MSC e Lufthansa, in base all’accordo proposto.Nei prossimi giorni la manifestazione d’interesse verrà valutata dal ministero dell’Economia, e se questo darà il suo assenso toccherà al Consiglio di amministrazione di ITA Airways procedere con l’operazione. La prossima riunione del Consiglio è prevista per il 31 gennaio, ma è possibile che venga anticipata di alcuni giorni in via straordinaria per discutere dell’accordo. MSC e Lufthansa hanno chiesto inoltre 90 giorni di esclusiva per lavorare sull’accordo, ovvero un periodo nel quale ITA Airways non potrà contrattare la vendita con altre società.Nei giorni scorsi si era parlato di diverse società interessate ad acquistare ITA Airways, che al momento dispone di una flotta di 52 aerei e che punta per il 2025 ad arrivare a 105. Diversi giornali avevano scritto che Lufthansa era pronta a offrire da sola un accordo per rilevare il 40 per cento della società, ma c’era anche il forte interesse di Air France-KLM, che sarebbe stata pronta a rilevare ITA Airways con la partnership della statunitense Delta Air Lines.Per MSC, che già opera nel settore aereo affittando aerei cargo per il trasporto di merci, l’acquisto di ITA Airways sarebbe un’operazione molto importante, dato che così avrebbe una propria compagnia aerea e non dovrebbe affidarsi a società esterne. Per Lufthansa, che è la più grande compagnia aerea d’Europa per numero di aerei, sarebbe invece l’ennesima partecipazione in una società aerea europea più piccola, come già successo negli ultimi anni con Austrian Airlines, Brussels Airlines ed Eurowings. ",
        "ranked": 25,
        "placed": "Economics",
        "epoch": 1647708515.1659322,
        "language": "IT"
    },
    {
        "title": "La Svezia ha deciso dove tenere per sempre le scorie nucleari",
        "date_raw": "January 28, 2022",
        "date": "2022-01-28",
        "url": "https://www.ilpost.it/economia/",
        "news_url": "https://www.ilpost.it/2022/01/28/svezia-scorie-nucleari/",
        "subtitle": " 500 metri sottoterra, dice il governo svedese, ma ci sono ancora dubbi sull'affidabilità del sistema\t",
        "content": "Il governo della Svezia ha approvato un ambizioso programma per la conservazione a lungo termine delle scorie nucleari, diventando uno dei pochi paesi al mondo ad avere identificato un sito dove i rifiuti altamente radioattivi potranno essere conservati a tempo indeterminato. La decisione è stata presa dopo quasi 50 anni di dibattiti e confronti sulla necessità di identificare un’area permanente in cui conservare i rifiuti radioattivi prodotti dalle centrali nucleari del paese, ma potrebbero essere necessari diversi altri anni prima che il piano sia reso completamente operativo.La Svezia  circa il 35 per cento della propria energia elettrica grazie a tre centrali nucleari, dotate complessivamente di sei reattori attivi. Negli ultimi anni altre centrali sono state chiuse e quelle attualmente impiegate dovrebbero continuare a produrre energia elettrica almeno fino al 2040.Dall’inizio degli anni Settanta, quando furono avviati i primi reattori, in Svezia sono state prodotte circa 8mila tonnellate di scorie altamente radioattive, con 7.500 di queste conservate nel sito di stoccaggio di medio periodo di Oskarshamn, sulla costa orientale del paese.Il confronto sulla necessità di trovare un sito permanente per la conservazione delle scorie in Svezia era iniziato in concomitanza con l’avvio dei primi reattori. Attraverso commissioni ed esperti, vari governi avevano commissionato la ricerca di un’area adeguata per mantenerle in sicurezza e priva di rischi di contaminazione, ma senza arrivare a una soluzione definitiva.Dopo rinvii e polemiche, nel 2011 la società specializzata in scorie nucleari SKB, controllata dai produttori di energia nucleare in Svezia, aveva infine avanzato una proposta e la richiesta di permesso per costruire un sito di stoccaggio sotterraneo a Forsmark, una città a un’ora di auto a nord di Stoccolma, nella contea di Uppsala. La zona era già nota per essere la sede di una delle centrali nucleari del paese, nella quale era stato sventato per poco un .La proposta di SKB aveva portato a un nuovo lungo confronto a livello politico, tecnico e territoriale, con un coinvolgimento della cittadinanza nella zona interessata. Nel 2021 il Partito Ambientalista i Verdi aveva abbandonato la maggioranza di governo, non condividendo le pressioni per approvare il piano.La ministra dell’Ambiente, Annika Strandhäll,  di recente che il piano sarà via via migliorato, tenendo in considerazione le valutazioni tecniche e scientifiche sulle proposte di SKB. Ha però aggiunto che il problema delle scorie nucleari non può più essere rinviato.I critici dell’iniziativa sono soprattutto scettici sulla sicurezza del metodo proposto da SKB per conservare le scorie a tempo indeterminato. Il progetto dell’azienda è basato sul metodo , che prevede la costruzione di tre «barriere protettive» per isolare il materiale radioattivo ed evitare contaminazioni. Il sito sarà costruito a una profondità di 500 metri e comprenderà vari tunnel nei quali saranno conservate le scorie.(SKB)La prima barriera è costituita da contenitori cilindrici di rame lunghi cinque metri, ognuno dei quali sarà riempito con 25 tonnellate di scorie radioattive. Lo strato più esterno di questa sorta di barili avrà uno spessore di cinque centimetri, sufficienti secondo SKB per resistere ad eventuali processi corrosivi o movimenti della roccia in cui saranno scavati i tunnel.I cilindri in rame per la conservazione delle scorie (Wikimedia)La seconda barriera sarà costituita dalla bentonite, materiale argilloso che sarà impiegato per riempire i tunnel una volta che saranno stati depositati i cilindri con le scorie al loro interno. Col passare del tempo, la bentonite assorbirà l’umidità e l’acqua, sigillando ulteriormente il materiale roccioso intorno ai cilindri e impedendo, nel caso della rottura di uno di questi, che le scorie possano contaminare l’ambiente circostante.SKB sostiene che la terza barriera protettiva sarà costituita dallo stesso strato roccioso in cui saranno scavati i tunnel.L’azienda dice che alla profondità di 500 metri nella roccia le scorie potranno essere isolate «dagli esseri umani e dall’ambiente per almeno 100mila anni».Il sistema KBS-3 ha però ricevuto alcune  soprattutto per quanto riguarda le previsioni sulla durata dei cilindri di rame. Gruppi di ricerca ed esperti discutono da molti anni sull’impiego di questo metallo e sulla sua resistenza, nel corso dei decenni a contatto con le scorie radioattive. Nel caso in cui si creassero fessurazioni nei cilindri, il materiale radioattivo potrebbe contaminare l’ambiente circostante e non c’è consenso sulla capacità della bentonite e dello strato roccioso di prevenire completamente le contaminazioni.A queste obiezioni, negli anni si sono aggiunte altre valutazioni sui rischi che potrebbero porsi non tra poche decine di anni, ma tra secoli se non millenni. Non potendo prevedere che cosa potrà accadere in Svezia, come nel resto del mondo, in tempi così lunghi, non è chiaro quale sarà nel lungo periodo il destino dei siti di conservazione delle scorie nucleari. In futuro potrebbero essere dimenticati, non più segnalati e con le loro vie di accesso non protette. Potrebbero verificarsi contaminazioni accidentali in seguito ad accessi di persone inconsapevoli, o attività per ottenere il materiale radioattivo e utilizzarlo per scopi illeciti.Il governo della Svezia ritiene che rischi di questo tipo siano comunque molto bassi e gestibili, per lo meno nel futuro, e incomparabili con quelli che comportano quotidianamente le aree di stoccaggio temporanee delle scorie, sia in termini di sicurezza sia di contenimento di eventuali contaminazioni. L’Autorità svedese per la sicurezza delle radiazioni ha dato il proprio parere favorevole ai metodi di conservazione previsti a Forsmark. Salvo rinvii le prime consegne di scorie avverranno entro la fine del 2023, mentre il sito sarà completamente operativo a partire dal 2025.",
        "ranked": 23,
        "placed": "Economics",
        "epoch": 1647708515.4033995,
        "language": "IT"
    },
    {
        "title": "La nuova frontiera delle consegne a domicilio",
        "date_raw": "February 13, 2022",
        "date": "2022-02-13",
        "url": "https://www.ilpost.it/economia/",
        "news_url": "https://www.ilpost.it/2022/02/13/quick-delivery/",
        "subtitle": " Riguarda le piattaforme che consentono di ordinare la spesa a domicilio in pochi minuti, grazie a un sistema di magazzini ben distribuiti\t",
        "content": "Nelle grandi città italiane ed europee si sono diffusi negli ultimi tempi alcuni servizi di consegne a domicilio un po’ diversi da quelli a cui eravamo abituati prima della pandemia da coronavirus. È il settore del cosiddettoche rispetto ai servizi tradizionali presenta un raggio d’azione dei fattorini più ristretto, a cui corrisponde anche una maggiore rapidità di consegna ( in inglese significa “rapido”). In poche parole, sono quei servizi che si vantano di consegnare una spesa in qualunque casa nel giro di dieci minuti.Ma le principali aziende attive in questo settore insistono molto sul fatto che il nome del settore sia fuorviante. A loro dire la caratteristica che lo rende interessante nel breve e medio termine è che si adatta perfettamente a un approccio sempre più diffuso nella progettazione e ripensamento delle città.«Il  è complementare all’idea della città a quindici minuti», spiega al  Elisa Pagliarani, general manager di , citando un concetto urbanistico per cui idealmente ogni abitante di una città dovrebbe trovarsi al massimo a quindici minuti a piedi da tutti i servizi essenziali come una scuola, un ufficio del Comune, un centro di medicina territoriale e così via, per favorire modelli di vita meno legati alle risorse che tradizionalmente si trovano nel centro della città (nonché giocoforza sempre più diffusi, in tempi di smart working e in generale di una frequentazione più assidua del proprio quartiere).I servizi di  riescono a garantire la consegna di una spesa in quindici minuti perché la merce che viene trasportata dai fattorini si trova in alcuni magazzini – chiamati anche – posizionati in maniera uniforme nella città. «Quando un utente conferma un ordine, i dipendenti delle nostre  riescono a processarlo in pochi minuti: negli ultimi mesi abbiamo calcolato una media tra gli 80 e i 120 secondi per la preparazione e l’evasione di ogni ordine dal magazzino», spiega Alessandro Colella, general manager di , un’azienda tedesca che si occupa esclusivamente di quick commerce e in Italia è attiva a Milano, Roma, Torino e Bergamo.Un’altra azienda che offre un servizio simile è , un’azienda turca dal caratteristico logo viola arrivata da poco in Italia, anche se Gorillas puntualizza che vuole distinguersi su temi come l’etica – i fattorini sono assunti con contratto da dipendenti – e la sostenibilità, dato che a tutti i propri fattorini fornisce una bicicletta elettrica.Dopo che l’ordine è pronto per essere elaborato, chiaramente nel  più vicino all’indirizzo di consegna, il fattorino passa a ritirarlo e raggiunge in pochi minuti la sua destinazione. Un grosso vantaggio competitivo, se si pensa che  il 37 per cento degli intervistati nell’Europa occidentale considera i lunghi tempi di attesa il principale problema delle piattaforme di consegne a domicilio, ormai diffusissime in tutte le città.L’interno di uno dei “dark store” di GlovoI magazzini contengono sia alcuni prodotti tipici della cosiddetta grande distribuzione organizzata (GDO), sia cose che si possono trovare nei negozi di quartiere o in giro per la città. Una delle novità del settore è questa: porsi di fatto come intermediari e fornitori di un servizio – la consegna a domicilio, su cui trattengono una percentuale dell’ordine – fra i clienti e alcuni negozi fisici che esistono già nei paraggi. In questo modo permettono a negozi di piccola o media dimensione di accedere a un giro di clienti anche superiore a quello del punto vendita fisico, e ai clienti di ordinare facilmente e con un piccolo sovrapprezzo i prodotti del proprio negozio di fiducia, o di scoprirne altri nelle vicinanze.«Soprattutto in Italia, il cliente compra dalla grande catena ma cerca anche il piccolo brand, che sia la piccola catena locale o la singola bottega», spiega Pagliarani. Da Glovo, un’azienda attiva in 400 città italiane e che offre anche servizi più classici di consegna, fanno notare che i partner locali includono per esempio a Napoli il noto negozio di ortofrutta Cozzolino, a Milano la pescheria Pesciolini, a Roma il Forno di Campo dei Fiori. «Il nostro obiettivo è cercare botteghe che fanno la differenza all’interno della città», spiega Pagliarani: «ma se nel tuo quartiere o nella tua città un certo prodotto non è disponibile, non possiamo vendertelo».Anche Gorillas dice di fare una selezione accurata dei propri partner. «Ogni prodotto che portiamo sull’app viene scelto da noi, e in ogni città cambia l’assortimento anche in base ai gusti e alla disponibilità», spiega Colella: «a Milano abbiamo scelto per esempio il Birrificio Lambrate e la gelateria Gusto 17, a Roma abbiamo accordi con un sacco di panetterie locali».Uno dei rischi della diffusione dei servizi di  è quello di mettere in competizione negozi che vendono prodotti simili e magari avevano clientele diverse, oppure quello di ridurre progressivamente la frequentazione dei negozi fisici, che hanno ingenti costi di manutenzione. O ancora, che all’interno dello stesso contesto, cioè l’app di queste piattaforme, i clienti scelgano più spesso di acquistare i prodotti della grande distribuzione organizzata, che costano tendenzialmente meno rispetto a quelli dei piccoli e medi negozi.Le piattaforme negano che per i negozi esistano delle controindicazioni: e per il momento il settore è ancora troppo giovane perché ci siano dati concreti su cui valutare le loro osservazioni.«Molti che non volevano venire a bordo perché pensavano che sarebbero stati cannibalizzati poi sono stati costretti, durante la pandemia. Quando però c’è stata la riapertura si sono accorti che la cannibalizzazione non c’era stata, o era stata minima», dice Pagliarani. «Durante la pandemia abbiamo quadruplicato le richieste di adesione di ristoranti ed esercizi commerciali: e quasi nessuno di loro ha smesso di collaborare con noi, perché toccano con mano il fatto che effettivamente offriamo loro un’opportunità in più».«La pandemia ha accelerato alcuni trend, e dai numeri che abbiamo in Italia ma anche negli altri paesi europei la nostra aspettativa è che la percentuale di spesa fatta attraverso il quick delivery continuerà ad aumentare», spiega invece Colella.",
        "ranked": 16,
        "placed": "Economics",
        "epoch": 1647708515.4273376,
        "language": "IT"
    },
    {
        "title": "Con la vendita di ITA si comincia davvero",
        "date_raw": "February 11, 2022",
        "date": "2022-02-11",
        "url": "https://www.ilpost.it/economia/",
        "news_url": "https://www.ilpost.it/2022/02/11/ita-airways-vendita/",
        "subtitle": " Il Consiglio dei ministri discuterà della privatizzazione della compagnia aerea, che oltre a MSC sembra interessare anche a Delta Air Lines\t",
        "content": "Venerdì il Consiglio dei ministri discuterà di come privatizzare ITA Airways, la compagnia aerea pubblica italiana che dallo scorso ottobre ha preso il posto di Alitalia. L’autorizzazione ad aprire la procedura di vendita è un passaggio molto importante perché consente alle compagnie aeree interessate di entrare nella cosiddetta , cioè vedere e analizzare tutti i conti della società e i suoi piani industriali.In questo modo i possibili compratori potranno studiare un’offerta adeguata e capire come rendere profittevole la compagnia che in questo momento è ancora molto debole: tra il 15 ottobre e il 31 dicembre ITA Airways ha registrato 86 milioni di euro di ricavi, con un EBIT (il reddito operativo aziendale) in perdita di 170 milioni di euro accumulati in appena due mesi e mezzo. Secondo le prime stime l’azienda avrebbe una valutazione tra 1,2 e 1,4 miliardi di euro.Non è ancora chiaro di cosa discuterà tecnicamente il Consiglio dei ministri. Secondo il , l’ipotesi più probabile è l’approvazione dello schema di un DPCM (Decreto del presidente del Consiglio) necessario per avviare una procedura di dismissione e quindi la privatizzazione. Il provvedimento era atteso dopo la manifestazione di interesse all’acquisto  il 24 gennaio dal gruppo svizzero MSC e dalla compagnia aerea tedesca Lufthansa per acquistare la quota di maggioranza della società.MSC è una delle più importanti società di navi portacontainer al mondo, e possiede anche una sussidiaria che si occupa di crociere, la MSC Crociere, oltre alle società Grandi Navi Veloci e SNAV. Assieme a Lufthansa, che entrerebbe nell’affare come partner industriale, punta a rilevare le quote di maggioranza di ITA Airways, ma a patto che il governo italiano mantenga una quota di minoranza. I termini economici della proposta di acquisto sottoposta da MSC e Lufthansa non sono stati resi pubblici e nel comunicato stampa è stato detto solo che verranno definiti al termine della  (cioè l’esame dei conti della società).Lo scorso 31 gennaio il Consiglio di amministrazione di ITA Airways non ha potuto mettere a disposizione i dati a MSC proprio perché mancava l’autorizzazione da parte del governo. Il DPCM consentirà quindi a MSC di entrare per prima nella , che però sarà aperta anche ad altri possibili compratori per tutelare le norme europee sulla concorrenza.In sostanza, il DCPM aprirà le trattative che saranno a evidenza pubblica e non discriminatoria: significa che non potrà essere presentata su misura per agevolare l’acquisto di un possibile compratore già individuato, come MSC, ma dovrà dare la possibilità a tutte le compagnie aeree di presentare offerte.Secondo , che cita fonti governative,  già un interesse della compagnia americana Delta Air Lines, alleata in Europa di Air France-KLM. Anche Delta potrebbe chiedere a ITA di accedere ai dati e ai piani industriali. Tuttavia, l’apertura della  dovrà essere valutata con attenzione perché al suo interno ci sono informazioni preziose, che potrebbero fare comodo alle altre compagnie aeree. Per questo il ministero dell’Economia dovrà nominare dei consulenti chiamati a valutare il vero interesse da parte di altri gruppi e consentire l’accesso ai dati solo in presenza di un reale interesse. Sempre secondo , altri due fondi internazionali chiederanno di avere i dati e i piani industriali. ",
        "ranked": 17,
        "placed": "Economics",
        "epoch": 1647708515.4708598,
        "language": "IT"
    },
    {
        "title": "BioNTech vuole produrre vaccini nei container",
        "date_raw": "February 18, 2022",
        "date": "2022-02-18",
        "url": "https://www.ilpost.it/economia/",
        "news_url": "https://www.ilpost.it/2022/02/18/biontech-container-vaccini-mrna/",
        "subtitle": " L'azienda tedesca ha sviluppato un sistema che sarà sperimentato in Africa per semplificare e aumentare la produzione delle dosi\t",
        "content": "BioNTech, l’azienda di biotecnologie tedesca che ha sviluppato con la statunitense Pfizer uno dei vaccini a mRNA contro il coronavirus di maggior successo, sta lavorando a un nuovo sistema per produrre vaccini all’interno di container. La nuova soluzione dovrebbe consentire di facilitare la produzione delle dosi nei paesi in cui non ci sono grandi impianti industriali adeguati per farlo, come in diverse aree dell’Africa. La fornitura dei vaccini potrebbe migliorare sensibilmente nei paesi più poveri, e al tempo stesso BioNTech potrebbe tutelare meglio i propri interessi sia per quanto riguarda i ricavi sia i brevetti.Il  prevede di impiegare fino a 12 container, simili a quelli impiegati per il trasporto delle merci sulle navi mercantili, collegati tra loro e dotati dei macchinari e degli equipaggiamenti necessari per la produzione dei vaccini. A pieno regime ogni minifabbrica sarà in grado di produrre tra i 40 e i 60 milioni di dosi di vaccini all’anno, che potranno essere impiegate nel paese di produzione o esportate nei paesi confinanti. BioNTech confida di poter ridurre sensibilmente i costi di produzione rispetto a un impianto tradizionale, che tra costruzione e messa a punto può arrivare a costare intorno ai 170 milioni di dollari.Una prima fase sperimentale interesserà un paese africano, ha confermato BioNTech, senza fornire ulteriori dettagli. La società è comunque in contatto con i governi di Sudafrica, Ruanda e Senegal, ed è quindi probabile che i primi container siano consegnati in uno di questi paesi.Salvo ritardi, l’installazione avverrà entro la fine di quest’anno, ma saranno poi necessari mesi prima di poter attivare l’impianto. Dovrà inoltre essere formato il personale locale che assisterà i tecnici di BioNTech e in seguito assumerà il controllo dei container.All’, il capo di BioNTech, Ugur Sahin,  di avere già avviato i contatti con l’Unione Africana, l’organizzazione che coordina le attività e tutela gli interessi in ambito internazionale degli stati africani, e con diverse altre istituzioni sanitarie africane. I container dovranno infatti ricevere le autorizzazioni e le certificazioni necessarie per produrre prodotti farmaceutici, seguendo le indicazioni e le leggi locali sulla sicurezza dei farmaci. L’intero processo potrebbe richiedere fino a un anno di lavoro, rendendo pienamente operativi i container solo alla fine del 2023.Modello dell’interno dei container (BioNTech)Trasferire un intero sistema di produzione da un impianto tradizionale a uno modulare basato su container non è del resto semplice, soprattutto per un prodotto delicato come i . Per produrli è per esempio fondamentale il mantenimento della giusta temperatura e di corretti livelli di umidità, risultato difficile da ottenere all’interno di container esposti al Sole e alle alte temperature che si incontrano in numerose aree dell’Africa.I produttori di farmaci devono seguire le “norme di buona fabbricazione” (NBF), una serie di norme e linee guida condivise per la realizzazione dei farmaci. Una delle NBF più seguite deriva dalle  dell’Organizzazione mondiale della sanità (OMS) e coinvolge poi numerose autorità di controllo nei singoli paesi. Un farmaco o un vaccino realizzati secondo le NBF offrono importanti indicazioni sulla qualità dei prodotti, ma i siti industriali che le applicano impiegano di solito molto tempo prima di ricevere le certificazioni.BioNTech dice che i suoi container seguiranno le NBF, e che di conseguenza potranno essere trasportati e installati in vari paesi, senza particolari perdite di tempo. Lo sviluppo della soluzione per rispettare i vari standard ha richiesto otto mesi di lavoro, ma diversi passaggi devono essere ancora svolti, compresi quelli per testare il complesso dei container nel mondo reale, all’esterno dei capannoni dove sono stati costruiti e accessoriati. Le certificazioni NBF ottenute in Germania e nell’Unione Europea dovrebbero rivelarsi sufficienti per ricevere i permessi negli stati africani dove il sistema sarà sperimentato.Riprodurre su scale più piccole o in impianti improvvisati i processi per realizzare i vaccini a mRNA contro il coronavirus , se non impossibile. Oltre ad avere i permessi per la produzione sotto licenza, quindi senza violare i brevetti di chi ha sviluppato i vaccini, le difficoltà sono legate al procurarsi reagenti e altre materie prime per produrre le dosi. Ulteriori difficoltà sono legate alla mancanza di conoscenze sulla messa a punto dei macchinari, che i detentori dei brevetti hanno sviluppato nei primi mesi della pandemia, affinandole man mano che acquisivano nuovi dati sull’andamento delle produzioni.Ogni dispositivo compreso nella catena di produzione deve essere tarato con grande accuratezza, per ridurre il rischio di perdere interi lotti di vaccini mentre vengono realizzati. Le variabili riguardano temperatura e pressione, che devono essere tarate a seconda delle condizioni ambientali. Ciò significa che a seconda dell’ambiente in cui si trova il sito di produzione devono essere scelte impostazioni diverse.Difficoltà nel tarare correttamente i sistemi erano già emerse nelle prime fasi di produzione, con difficoltà nel trasferimento delle conoscenze negli impianti di produzione di Pfizer-BioNTech. Il problema potrebbe ripresentarsi anche nel caso dei container, rendendo ancora più importante la formazione del personale che se ne dovrà occupare e lo sviluppo di soluzioni per ridurre i rischi, per esempio con software che aiutino a calcolare meglio i vari dispositivi.Tra autorizzazioni, installazione e messa a punto, i primi container di BioNTech potrebbero impiegare fino a due anni per essere messi in attività. Per allora si confida che la pandemia da coronavirus sia finita, o per lo meno che si sia normalizzata soprattutto grazie ai vaccini. I nuovi impianti potrebbero essere quindi impiegati per la produzione delle dosi di richiamo, se queste si riveleranno necessarie per una somministrazione annuale per ridurre i rischi legati a nuove infezioni e varianti del coronavirus.Una volta installati, i container potranno comunque essere utilizzati anche per la produzione di altri vaccini, cui sta lavorando BioNTech. Uno dei più attesi, soprattutto per l’Africa, riguarda il contrasto alla malaria, malattia che solo nel 2020 si stima abbia causato la morte di oltre 600mila persone in tutto il mondo, con il 96 per cento di queste registrate nel continente africano. Lo sviluppo di un vaccino sicuro ed efficace contro la malaria tiene impiegati da tempo numerosi gruppi di ricerca, ma BioNTech ritiene di avere buone possibilità di successo grazie ai vaccini a mRNA e alle cose che ha imparato in questi due anni di pandemia.",
        "ranked": 15,
        "placed": "Economics",
        "epoch": 1647708515.5143526,
        "language": "IT"
    },
    {
        "title": "Le prime conseguenze delle sanzioni",
        "date_raw": "March 01, 2022",
        "date": "2022-03-01",
        "url": "https://www.ilpost.it/economia/",
        "news_url": "https://www.ilpost.it/2022/03/01/russia-sanzioni-economiche-invasione-ucraina/",
        "subtitle": " L'economia della Russia è bloccata, con il rublo che continua a svalutarsi e numerose multinazionali occidentali che si ritirano dalle loro partecipazioni nelle aziende russe\t",
        "content": "Lunedì in alcune stazioni della metropolitana di Mosca si sono formate lunghe code di persone abituate a pagare il biglietto ai tornelli di accesso con Apple Pay, o con altre forme di pagamento elettronico. Le loro transazioni venivano negate a causa del blocco della banca che solitamente le gestisce, finita in una delle liste delle sanzioni economiche imposte dall’Occidente alla Russia per . Per molti le impreviste  nella metropolitana sono state la prova più tangibile delle conseguenze delle sanzioni, insieme alle notizie sul crollo del rublo – la valuta russa – nei confronti del dollaro.A meno di una settimana dall’avvio delle operazioni militari in Ucraina, la Russia sta affrontando enormi difficoltà nella gestione delle proprie attività economiche, tra aziende occidentali che hanno deciso di sospendere i propri affari nel paese, l’impossibilità per le compagnie aeree russe di volare sopra l’Europa e le grandi limitazioni alle banche per compiere trasferimenti di denaro e altre operazioni all’estero.Lunedì il rublo  quasi il 12 per cento del proprio valore rispetto al dollaro, arrivando a un cambio di 95 rubli per acquistare un dollaro. Alcuni drastici interventi della Banca centrale russa hanno evitato un crollo molto più marcato.La Banca ha annunciato un aumento dei tassi d’interesse, portandoli dal 9,5 al 20 per cento in un giorno. Al tempo stesso ha vietato alle banche di accettare i disinvestimenti da parte degli investitori esteri e ha decretato la chiusura della Borsa, con le contrattazioni che saranno sospese anche martedì.Dal fine settimana, la Banca centrale russa ha subìto pesanti limitazioni, in seguito alla decisione dell’Unione Europea e di altri paesi occidentali di . La Banca non può accedere a buona parte dei 643 miliardi di dollari, posseduti in varie valute, accumulati nel tempo proprio per contenere eventuali problemi economici o contrastare nuove sanzioni.I media di stato russi forniscono informazioni piuttosto parziali sui problemi economici che dovrà affrontare la Russia, ma l’andamento del rublo non è passato inosservato, considerata anche la storia di grande instabilità della valuta in tempi passati. Agli sportelli automatici per il prelievo di denaro si sono formate lunghe code di persone preoccupate dalla prospettiva di perdere i risparmi o rimanere senza contante.Coda agli sportelli automatici per il ritiro di denaro a Mosca, Russia – 27 febbraio 2022 (AP Photo/Victor Berzkin)Le televisioni hanno mostrato il presidente russo, Vladimir Putin, intento a gestire una riunione con alcuni funzionari del governo per valutare la situazione economica, attribuendo tutte le responsabilità all’Occidente e alle sue «bugie» sull’Ucraina.Le  non hanno del resto molti precedenti nella storia recente dei rapporti internazionali con il paese, soprattutto in termini di condivisione da parte dei numerosi paesi che le hanno decise. Tra questi c’è anche la Svizzera, che ha  la propria tradizionale posizione neutrale aderendo alle sanzioni economiche imposte dall’Unione Europea. Il governo svizzero ha disposto limitazioni per numerose banche russe e ha emesso a propria volta sanzioni contro Putin e il suo ministro degli Esteri, Sergei Lavrov.Le pesanti sanzioni decise dai paesi occidentali stanno avendo ripercussioni anche su alcune grandi aziende e multinazionali, costrette a interrompere i propri rapporti con la Russia o a rivederli profondamente. L’isolamento del sistema finanziario russo avrà crescenti ripercussioni nel settore industriale, a giudicare dalla crescente quantità di aziende occidentali che hanno annunciato disinvestimenti e la sospensione delle proprie attività nel paese.Shell, una delle più grandi aziende petrolifere al mondo,  una revisione del proprio impegno nel consorzio di società occidentali che si stava occupando del Nord Stream 2, il gasdotto che mette direttamente in comunicazione la Russia con la Germania, la cui certificazione per l’apertura . Nel 2017 Shell insieme ad altri partner finanziari aveva concordato un investimento di circa 950 milioni di euro per la costruzione del gasdotto, la cui gestione è sotto la responsabilità di una società sotto Gazprom, la grande azienda di idrocarburi controllata dal governo russo.Oltre all’abbandono del progetto Nord Stream 2, Shell ha confermato di voler uscire da altre partecipazioni con Gazprom. La società ha risorse investite per circa 3 miliardi di dollari in Russia: la sospensione di buona parte delle proprie iniziative potrebbe avere pesanti conseguenze economiche per il paese. I responsabili di Shell hanno detto di avere scelto una linea così dura dopo avere assistito alle violenze in Ucraina, ma l’azienda difficilmente avrebbe potuto fare altrimenti, considerato che le sanzioni riguardano anche i rapporti delle società occidentali con la Russia.Dopo avere ricevuto forti pressioni dal governo britannico, la società petrolifera BP  la vendita della propria partecipazione in Rosneft, grande società petrolifera controllata dal governo russo. L’iniziativa ha un valore stimato intorno ai 25 miliardi di dollari, considerato che BP ottiene da Rosneft circa un terzo del petrolio. La società per ora non ha fornito molte indicazioni su come lascerà la propria posizione.Equinor, la grande azienda petrolifera controllata dal governo norvegese,  i propri investimenti in Russia e ha avviato l’uscita da varie partecipazioni. Anche il governo della Norvegia  di volere disinvestire dalla Russia tramite il proprio gigantesco fondo di investimento da 1.300 miliardi di dollari. Gli investimenti correnti saranno congelati, in attesa di un piano più articolato sull’uscita dal mercato russo.Oltre alle società petrolifere, diverse aziende automobilistiche hanno annunciato la sospensione delle vendite e delle attività produttive in Russia. La svedese Volvo  di avere messo in pausa la produzione di automobili e camion, spiegando di non poter proseguire a causa delle sanzioni economiche. La francese Renault  un impianto produttivo a Mosca, dicendo di avere problemi nella logistica. La tedesca Volkswagen ha interrotto la vendita delle automobili del proprio marchio Audi, citando problemi legati alla forte svalutazione del rublo.Iniziano a esserci le prime ripercussioni anche nel settore alimentare, considerato che alcune grandi multinazionali controllano centinaia e a volte migliaia di marchi locali. Danone, la cui sede principale è in Francia, ha una forte presenza in Russia ed è al lavoro per  il mantenimento delle attività produttive nei propri stabilimenti. La multinazionale dà lavoro a circa 8mila persone in Russia, più altre migliaia legate all’indotto.Carlsberg, la grande società danese proprietaria di decine di marchi di birra in tutto il mondo, ottiene circa il 10 per cento dei propri ricavi dalla Russia. Come altre multinazionali, anche Carlsberg è al lavoro per capire eventuali limiti alle proprie attività commerciali imposti dalle sanzioni. La società gestisce diversi marchi di birra russi, la cui produzione avviene localmente e per un consumo nel paese, quindi non dovrebbero rendersi necessarie sospensioni delle attività.Secondo gli analisti, la chiusura della borsa a Mosca, il blocco delle banche e le limitazioni alle transazioni finanziarie stanno intanto rendendo praticamente impossibili gli investimenti in Russia. L’arrivo di nuovi capitali nel breve periodo non è immaginabile, così come la possibilità per i grandi investitori esteri di attingere ai loro investimenti nel paese, bloccati dalle istituzioni finanziarie russe. Il blocco dei mercati potrebbe riflettersi sull’economia della Russia con conseguenze imprevedibili, come ha  la governatrice della Banca centrale russa, Elvira Nabiullina: «Il nostro sistema finanziario e la nostra economia sono andate a sbattere contro una situazione totalmente anomala».",
        "ranked": 7,
        "placed": "Economics",
        "epoch": 1647708518.3702197,
        "language": "IT"
    },
    {
        "title": "Possiamo produrre più gas?",
        "date_raw": "February 22, 2022",
        "date": "2022-02-22",
        "url": "https://www.ilpost.it/economia/",
        "news_url": "https://www.ilpost.it/2022/02/22/estrazione-gas-italia/",
        "subtitle": " Lo vuole il governo per contrastare l'aumento dei costi dell'energia e la dipendenza dalle esportazioni russe, ma farlo in tempi brevi non sarà semplice\t",
        "content": "Venerdì 18 febbraio il governo ha annunciato alcune  nel breve periodo per contenere l’aumento dei costi dell’energia e altri provvedimenti, nel medio-lungo periodo, per aumentare la produzione nazionale di gas in modo da rendere l’Italia meno esposta alle oscillazioni dei prezzi. Nel corso , l’aumento dei prezzi dell’energia è stato accompagnato dalle incertezze provocate dalla crisi in Ucraina, e dalla necessità di ridurre la dipendenza dalle esportazioni di gas nel caso in cui la Russia decidesse di ridurre o interrompere le forniture di gas in Europa.La notizia è stata ampiamente ripresa e dibattuta, ma come hanno fatto notare numerosi analisti saranno necessari anni prima di poter aumentare sensibilmente la produzione nazionale di gas, e anche nella migliore delle ipotesi l’incremento non sarà tale da incidere in modo significativo e diretto sulle bollette, specialmente per le famiglie.Il governo è orientato a studiare comunque sistemi per rendere più economico il gas derivante dalla produzione nazionale, in modo da poterlo offrire alle aziende che consumano molta energia (“energivore”) e alle piccole medie imprese. Le più esposte sono infatti le aziende nei settori della produzione del vetro, dei metalli, della ceramica, del cemento, del legno e della carta. Secondo il Centro studi di Confindustria, nel 2022 le imprese  infatti 37 miliardi di euro per l’energia: nel 2018 la spesa era stata di 8 miliardi e nel 2020 di 20 miliardi. Negli ultimi anni l’Italia ha consumato mediamente 70 miliardi di metri cubi di gas ogni anno. La cifra comprende il consumo diretto da parte di aziende e privati, anche per i riscaldamenti, e l’impiego del gas per la produzione di energia elettrica.La maggior parte del gas utilizzato nel nostro paese viene importato dall’estero, mentre appena 3,2 miliardi di metri cubi derivano dalla produzione nazionale. Una ventina di anni fa i giacimenti italiani producevano fino a 20 miliardi di metri cubi all’anno, prima che vari siti andassero esauriti o venisse sospesa l’estrazione per motivi ambientali o di scarsa convenienza. In Italia i pozzi produttivi per il gas  1.298. Di questi, 514 sono “eroganti” e quindi impiegati abitualmente per l’estrazione, mentre 752 sono “non eroganti”, quindi formalmente attivi, ma al momento non impiegati (la condizione erogante/non erogante varia spesso nel corso di vita di un pozzo); i restanti sono pozzi attivi impiegati per scopi diversi, come controllo dei flussi e manutenzione.I pozzi produttivi sono distribuiti in un’ampia area del nostro paese, sia sotto il terreno sia sotto il fondale marino, dove l’estrazione del gas avviene tramite piattaforme. I pozzi più ricchi di gas si trovano nel mare Adriatico settentrionale e centrale, grossomodo dalle coste del Veneto fino a quelle del Molise. Di recente si è anche lavorato all’intensificazione dell’estrazione nel Canale di Sicilia, la porzione del mar Mediterraneo compresa tra la costa sud dell’isola e la Tunisia.(Ministero della Transizione ecologica) È dai pozzi produttivi che si estraggono i 3,2 miliardi di metri cubi di gas all’anno ed è da quelli già autorizzati, attivi o in fase di completamento, che il governo confida di ottenere maggiori quantità di gas per attenuare almeno in parte la dipendenza dalle forniture estere. Aumentare la produzione non è però semplice, perché richiede in alcuni casi un aggiornamento dei sistemi impiegati per estrarre il gas, dai macchinari alle infrastrutture per il suo trasporto, o di attendere di avere completamente operativi pozzi in fase di costruzione.Durante la  seguita al Consiglio dei ministri di venerdì, il ministro della Transizione ecologica, Roberto Cingolani, ha citato espressamente i giacimenti Cassiopea e Argo, che si trovano nel Canale di Sicilia e che dovrebbero diventare pienamente operativi entro la prima metà del 2024. I pozzi nella zona sono gestiti da Eni, che  il già esistente impianto di Gela, in provincia di Caltanissetta, per trattare il gas.I pozzi saranno gestiti con uno sviluppo interamente sottomarino, compresa la linea di trasporto del gas lunga 60 chilometri che li metterà in collegamento con l’impianto di Gela. Il progetto prevede inoltre attività di risanamento e di riutilizzo di alcune parti del grande complesso dell’Eni a Gela, che soprattutto nei suoi primi decenni di utilizzo ebbe un forte impatto sull’ambiente e sul territorio.(Eni)I piani del governo sull’aumento della produzione nazionale in altre aree sono invece più vaghi. Nella conferenza stampa, Cingolani ha citato anche i pozzi «nella Marche e nel ravennate», ma senza fornire ulteriori dettagli.Marche ed Emilia-Romagna contano quasi 200 pozzi eroganti sul territorio e circa 160 in mare. Eni è la società con la maggior quota di pozzi gestiti e di gas estratto, ma sono comunque presenti diverse altre aziende come Shell, Total, Energean e Gas Plus.Considerate le capacità e le disponibilità, buona parte dell’aumento della produzione (fino all’80 per cento) dovrebbe derivare da Cassiopea e Argo, il resto dai pozzi nel ravennate e nelle Marche e potenzialmente qualcosa dalla ricerca di nuovi giacimenti nello Ionio. Cingolani ha detto espressamente che l’aumento della produzione nazionale di gas dovrà derivare dai pozzi già attivi o comunque esistenti, senza l’apertura di nuovi giacimenti. La precisazione è probabilmente derivata dalla recente presentazione del “Piano per la transizione energetica sostenibile delle aree idonee”, un lungo  che indica come gestire il passaggio a fonti di energia sostenibili o comunque meno inquinanti, a seconda delle caratteristiche dei territori e dei rischi ambientali.Il documento rende improbabile l’avvio di attività e investimenti di cui si parla da anni per aumentare la capacità estrattiva dell’Italia, non solo per il gas, ma anche per altri idrocarburi. Per ora il governo non ha fatto riferimento al Piano, ma potrebbero essere necessarie alcune deroghe per poter raggiungere gli obiettivi di potenziamento.Ci sono poi limitazioni di altro tipo in vigore da tempo e che riguardano l’Adriatico settentrionale, una delle aree più ricche di gas. Le attività di estrazione nell’area sono estremamente limitate specialmente verso la zona di Venezia, soprattutto dall’articolo 8 della , che vietò in modo piuttosto categorico l’avvio o il proseguimento delle attività estrattive. Il divieto derivava da un temuto rischio di abbassamento del suolo (“subsidenza”), che avrebbe potuto interessare un’area estremamente delicata come quella della Laguna veneta.La subsidenza è un fenomeno naturale che si può verificare in presenza di terreni argillosi, che tendono a compattarsi tra loro sprofondando di qualche millimetro ogni anno. Lungo le coste dell’Adriatico settentrionale ci sono molte aree che risentono del fenomeno, come quelle del delta del Po e più a nord della Laguna veneta. Le attività estrattive (non solo di gas) possono in alcuni casi accelerare questo processo, anche se con le nuove tecniche e nel caso dei pozzi al largo i rischi sono molto bassi, e per questo a partire dagli anni Sessanta furono decise varie limitazioni.In più occasioni si è discusso sull’opportunità di rivedere la legge del 2008, prendendo in considerazione ciò che avviene a poca distanza dal confine italiano, nelle acque della Croazia. Alcuni giacimenti di gas sono ampiamente utilizzati per le attività estrattive da parte croata, a pochi chilometri di distanza dal punto in cui iniziano le limitazioni in Italia. È difficile fare una stima sull’effettiva quantità di gas che si trova nei giacimenti italiani, anche perché i divieti non sempre consentono di effettuare le attività di ricerca e analisi necessarie, comunque invasive dal punto di vista ambientale (seppure molto meno rispetto a un tempo grazie alle nuove tecnologie di ricerca). Le stime variano molto e  tra i circa 90 miliardi di metri cubi di gas dai pozzi noti ad alcune centinaia, prendendo in considerazione altre aree da esplorare.Nel caso in cui si potesse attingere a una maggiore quantità di gas, non si raggiungerebbe comunque una produzione nazionale tale da ridurre sensibilmente la dipendenza dall’estero. Cingolani ha spiegato che i circa 2 miliardi di metri cubi di gas aggiuntivi potrebbero essere venduti a un «prezzo più vantaggioso rispetto a quello normale di mercato», in modo particolare alle «aziende energivore e alle piccole e medie imprese». Considerati i tempi di aggiornamento degli impianti e quelli necessari per terminare i pozzi in fase di attivazione, i primi benefici potrebbero non vedersi prima di uno o due anni, molto difficilmente in tempo per la prossima stagione fredda.In vista del prossimo autunno-inverno, il governo ha detto di voler lavorare meglio sulle riserve di gas, cercando di partire sempre a inizio stagione fredda con minimo il 90 per cento del rifornimento. All’inizio di questa stagione, il rifornimento era di poco superiore all’80 per cento, a inizio febbraio era di poco al di sotto del 50 per cento. Il problema delle riserve ridotte quest’anno ha comunque riguardato buona parte dell’Europa, a causa dell’alta domanda globale di gas e dei problemi di approvvigionamento alla fine dell’estate dello scorso anno. Il governo confida comunque che la domanda di gas possa in certa misura ridursi man mano che sarà disponibile energia elettrica da altre fonti, a minore impatto dal punto di vista ambientale. Il Consiglio dei ministri si è impegnato a semplificare le procedure per richiedere e ottenere i permessi necessari per l’installazione di nuovi impianti fotovoltaici, sia per gli edifici pubblici sia per quelli privati.",
        "ranked": 14,
        "placed": "Economics",
        "epoch": 1647708518.4926052,
        "language": "IT"
    },
    {
        "title": "La chiusura dello spazio aereo russo è un problema",
        "date_raw": "March 05, 2022",
        "date": "2022-03-05",
        "url": "https://www.ilpost.it/economia/",
        "news_url": "https://www.ilpost.it/2022/03/05/chiusura-spazio-aereo-russo-aviazione/",
        "subtitle": " Non solo per chi deve viaggiare da o verso la Russia, ma anche per le compagnie che la sorvolano per collegare altri paesi: i disagi sono già molti\t",
        "content": "Domenica 27 febbraio un volo della compagnia di bandiera russa Aeroflot partito da Mosca e diretto a New York è stato costretto a ritornare verso la Russia più o meno a un terzo del tragitto, perché il Canada aveva vietato l’ingresso nel proprio spazio aereo di tutti gli aerei russi in risposta all’invasione dell’Ucraina da parte dell’esercito russo. La decisione del Canada era simile a quella  due giorni dopo dagli Stati Uniti e seguiva di poche ore la chiusura dello spazio aereo del Regno Unito e dell’Unione Europea agli aerei russi, o gestiti da compagnie russe, nell’ambito delle  cui la Russia aveva risposto chiudendo a propria volta lo spazio aereo a praticamente tutte le compagnie europee.La decisione del governo russo ha conseguenze dirette non solo per chi che deve viaggiare da o verso la Russia, ma sta creando notevoli disagi anche alle compagnie aeree che per collegare altri paesi devono passare proprio sopra la Russia.Evitare lo spazio aereo ucraino, mentre , ha già avuto conseguenze per il traffico dei voli da Londra, Amsterdam o Francoforte ai paesi che si affacciano sul Mar Caspio o più a est. Il divieto per le compagnie europee di sorvolare il territorio russo è però un problema ancora più grande, perché per la gran parte dei voli che collegano l’Europa o gli Stati Uniti a vari paesi dell’Asia il percorso più breve e veloce è quello che prevede di sorvolare la Russia: lo stato con la superficie più estesa del mondo, grande più o meno quattro volte l’intera superficie dei paesi dell’Unione Europea.Aggirare queste limitazioni senza perdere tempo e denaro è molto difficile, e per questo alcune compagnie hanno già cancellato molti voli. Tra queste c’è la finlandese Finnair, che lunedì  di aver dovuto cancellare i propri voli per Giappone, Cina e Corea del Sud perché economicamente poco convenienti. Altre invece hanno allungato anche di centinaia di chilometri il percorso dei propri voli per evitare di passare sopra la Russia: Virgin tra le altre  tempi di percorrenza più lunghi anche di un’ora sui voli che collegano l’aeroporto di Londra Heathrow a Islamabad o Delhi, rispettivamente in Pakistan e India.La chiusura dello spazio aereo russo ai voli europei sta creando problemi anche ai cargo, complicando il trasporto di merci provenienti da Cina, Corea del Sud o Giappone verso l’Europa e creando notevoli ritardi e l’aumento dei costi di spedizione. Il cargo di Lufthansa che collega Francoforte e Tokyo ha allungato di 2mila chilometri il proprio percorso, impiegando due ore in più di volo e consumando tra le altre cose 18 tonnellate di carburante in più rispetto a prima, secondo i  raccolti dal sito .Il problema di come aggirare lo spazio aereo russo si aggiunge ai  che stavano già affrontando moltissime compagnie aeree in tutto il mondo a causa della pandemia da coronavirus, costrette a limitare fortemente il numero dei viaggi e a cancellarne di altri dovendo poi gestire le conseguenze. Le nuove restrizioni potrebbero infatti tradursi in ancora meno aerei in circolazione e voli cancellati più di frequente.Tra le , inoltre, ci sono anche diverse limitazioni alle esportazioni verso la Russia di materiali tecnologici, compresi quelli per la costruzione e la manutenzione degli aerei: misure che nei prossimi mesi rischiano di far rimanere a terra numerosi aerei russi, complicando ulteriormente i trasporti globali. Secondo Elisabeth Braw, esperta di sicurezza del think tank American Enterprise Institute, la chiusura dello spazio aereo è «uno strumento incredibilmente potente» per la Russia. Braw, che in un’ha definito lo spazio aereo russo «l’autostrada dell’aviazione internazionale», ritiene che la decisione di vietare agli aerei occidentali di sorvolare il territorio russo avrà «conseguenze chiaramente terribili» per l’economia globalizzata.Da un lato il fatto che gli aerei europei non possano sorvolare la Russia potrebbe aprire nuove opportunità alle esportazioni via nave, oppure favorire le compagnie aeree cinesi e asiatiche, che non sono state interessate dai divieti e pertanto potrebbero inserirsi offrendo i propri servizi. Allo stesso tempo, però, comporta un grosso danno economico pure per la Russia: il divieto riguarda anche i circa 300mila jet privati internazionali che ogni anno volano nello spazio aereo russo, generando centinaia di milioni di dollari di entrate in tasse aeroportuali che senza il traffico aereo straniero mancherebbero, osserva .Sebbene al momento sia piuttosto difficile fare stime, in futuro la situazione potrebbe anche avere ripercussioni economiche sul costo dei biglietti aerei per i passeggeri. L’esperto di aviazione John Gradek, professore dell’università canadese McGill,  che allungare un volo di un’ora porterebbe le compagnie aeree ad affrontare spese più alte di 8mila-15mila euro a viaggio. Questo secondo Gradek potrebbe significare un aumento di spesa di circa 100 euro a passeggero su un volo pieno. Se la guerra continuasse per altri 30-60 giorni, continua Gradek, sarebbe molto probabile che le compagnie aeree aggiungessero un supplemento per il costo del carburante, come accade di frequente nei periodi di grosse agitazioni politiche e di aumento generale dei prezzi. ",
        "ranked": 6,
        "placed": "Economics",
        "epoch": 1647708518.5213106,
        "language": "IT"
    }
]
