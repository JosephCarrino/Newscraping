[
    {
        "title": "La Camera degli Stati Uniti ha approvato un disegno di legge per desecretare le informazioni di intelligence sull’origine della pandemia",
        "date_raw": "March 10, 2023",
        "date": "2023-03-10",
        "url": "https://www.ilpost.it/mondo/",
        "news_url": "https://www.ilpost.it/2023/03/10/camera-legge-desecretare-informazioni-pandemia/",
        "subtitle": " ",
        "content": "La Camera degli Stati Uniti ha approvato all’unanimità un disegno di legge per desecretare i documenti e le informazioni di intelligence che riguardano l’origine della pandemia da coronavirus. Il disegno di legge era già stato approvato dal Senato. L’ordine di declassificazione si riferisce in modo particolare alle eventuali informazioni legate alle attività dell’Istituto di Virologia di Wuhan, citando “potenziali collegamenti” tra il lavoro di ricerca condotto nella struttura e il primo focolaio di COVID-19.L’origine della pandemia da coronavirus  e secondo gli esperti comprenderla meglio potrebbe offrire nuove risorse per fare prevenzione, in modo da evitare che si ripeta in futuro la rapida diffusione di una nuova malattia, che causi milioni di morti (COVID-19 ne ha comportati finora circa 7 milioni solo considerando i dati ufficiali). La Cina ha sempre respinto con forza l’ipotesi di un incidente di laboratorio, citando anche  che l’ha definita «molto improbabile».Lo scorso primo marzo, però, il direttore dell’FBI Christopher Wray aveva per la prima volta dichiarato pubblicamente che l’agenzia investigativa della polizia federale statunitense ritiene che l’origine più probabile della diffusione del coronavirus sia un incidente «in un laboratorio controllato dal governo cinese». Le dichiarazioni di Wray erano arrivate due giorni dopo . Altre agenzie di intelligence degli Stati Uniti continuano invece ad avere ipotesi divergenti sull’origine del coronavirus e ritengono che le valutazioni del dipartimento dell’Energia siano deboli e che ci si sia arrivati con «poca convinzione».",
        "ranked": 0,
        "placed": "Abroad",
        "epoch": 1678518907.031458,
        "language": "IT",
        "source": "ilPost"
    },
    {
        "title": "Il governo della Georgia ha rinunciato alla contestata legge sugli “agenti stranieri”",
        "date_raw": "March 09, 2023",
        "date": "2023-03-09",
        "url": "https://www.ilpost.it/mondo/",
        "news_url": "https://www.ilpost.it/2023/03/09/georgia-legge-agenti-stranieri/",
        "subtitle": " Contro cui migliaia di persone avevano protestato negli ultimi giorni, temendo che il loro paese sarebbe diventato più autoritario\t",
        "content": "Il partito di governo della Georgia, Sogno Georgiano, ha annunciato giovedì mattina che abbandonerà «senza condizioni» la proposta di legge sugli “agenti stranieri” che negli scorsi giorni aveva provocato   soprattutto nella capitale, Tbilisi. In un comunicato Sogno Georgiano ha detto di voler abbandonare la proposta di legge per cercare di ridurre «lo scontro» nella società.La proposta di legge prevedeva che i media e le ong che ricevono almeno il 20 per cento dei propri fondi dall’estero dovessero registrarsi come “agenti stranieri”, e potessero essere costrette a pagare grosse multe se non lo facevano. La proposta, secondo i manifestanti e molti commentatori, riprendeva molto da vicino una legge che dal 2012 viene usata in Russia per reprimere dissidenti e media indipendenti; era sostenuta dal governo ma molto criticata dall’opposizione e anche dalla presidente del paese, Salomé Zourabichvili.Negli scorsi giorni migliaia di persone avevano protestato contro la legge, e ci sono stati scontri anche molto duri con la polizia: per disperdere i manifestanti, la polizia ha usato idranti e lacrimogeni. Tra il 7 e l’8 marzo, i due giorni principali delle proteste,  133 persone.I manifestanti temevano che la legge favorisse una svolta autoritaria simile a quella portata avanti dal presidente Vladimir Putin in Russia: uno dei principali slogan della protesta era “No alla legge russa”. Temevano inoltre che fosse una mossa che avrebbe compromesso la possibilità della Georgia di entrare in futuro a fare parte dell’Unione Europea:  all’ingresso nell’Unione Europea, e l’anno scorso il governo del paese aveva presentato  di adesione all’Unione. ",
        "ranked": 18,
        "placed": "Abroad",
        "epoch": 1678518907.049601,
        "language": "IT",
        "source": "ilPost"
    },
    {
        "title": "La polizia turca ha arrestato decine di persone che stavano partecipando al corteo organizzato a Istanbul per la Giornata internazionale delle donne",
        "date_raw": "March 09, 2023",
        "date": "2023-03-09",
        "url": "https://www.ilpost.it/mondo/",
        "news_url": "https://www.ilpost.it/2023/03/09/turchia-istanbul-manifestazione-donne-repressione/",
        "subtitle": null,
        "content": "Mercoledì migliaia di donne hanno manifestato a Istanbul per la Giornata internazionale delle donne, chiedendo quindi più diritti e il ritorno del paese nella  (che si occupa della lotta contro la violenza nei confronti delle donne), dopo il ritiro deciso dal presidente Recep Tayyip Erdoğan nel 2021. I partecipanti al corteo hanno sfidato il divieto imposto per il secondo anno consecutivo dal governo cittadino: inizialmente la polizia turca aveva permesso lo svolgimento del corteo, seppur impedendo che passasse dal centro, ma poi è intervenuta con gas lacrimogeni per far disperdere le manifestanti.In serata, dopo la fine della manifestazione, sono state arrestate varie persone, anche se al momento non è chiaro quante: un giornalista di   di almeno 30.La manifestazione di mercoledì riguardava in parte le proteste per il  che a inizio febbraio ha colpito il sud della Turchia e il nord della Siria. Le autorità di Istanbul avevano vietato il corteo nel centro città sostenendo che potesse «provocare» alcune parti della società ed essere sfruttato da gruppi terroristici per minacciare la sicurezza nazionale. Come nel caso della sfilata del , le ragioni ufficiali dei divieti sono di ordine pubblico: si ritiene tuttavia che siano segnali della crescente repressione favorita dal governo del presidente Recep Tayyip Erdoğan, di orientamento islamista e conservatore.",
        "ranked": 20,
        "placed": "Abroad",
        "epoch": 1678518907.0766256,
        "language": "IT",
        "source": "ilPost"
    },
    {
        "title": "«Lo odio con tutto me stesso»",
        "date_raw": "March 09, 2023",
        "date": "2023-03-09",
        "url": "https://www.ilpost.it/mondo/",
        "news_url": "https://www.ilpost.it/2023/03/09/fox-news-giudizio-trump-tucker-carlson/",
        "subtitle": " Lo diceva in privato Tucker Carlson, il più famoso e agguerrito giornalista di Fox News, riferendosi a Donald Trump: in pubblico era tutta un'altra storia\t",
        "content": "Nel marzo del 2021 la compagnia informatica Dominion Voting Systems, che produce hardware e software per il voto elettronico, ha fatto causa alla rete televisiva conservatrice Fox News : ha chiesto 1,6 miliardi di dollari di danni per le ripetute false accuse di aver preso parte a una frode elettorale per favorire Joe Biden nelle elezioni presidenziali del 2020, ai danni di Donald Trump. In queste settimane sono stati resi pubblici i documenti raccolti dall’accusa. Dominion deve provare non solo la falsità delle teorie presentate in onda da Fox News, ma anche la “cattiva fede” della rete televisiva: per farlo, sta usando come prove conversazioni e chat private fra i giornalisti e i dirigenti di Fox News.Quei dialoghi stanno chiarendo che i massimi esponenti della rete televisiva erano coscienti della falsità delle accuse dei repubblicani più vicini all’ex presidente Donald Trump, a cui pure davano spazio e credito in onda. Ma stanno anche rivelando giudizi su Trump molto diversi da quelli espressi in pubblico.In particolare sono particolarmente sorprendenti frasi e commenti di Tucker Carlson, uno dei più noti, discussi e agguerriti presentatori della rete. Carlson è stato pubblicamente uno strenuo difensore di Trump in ogni sua decisione o dichiarazione e a lungo è stato considerato anche un ispiratore della sua politica. Nelle conversazioni private rese pubbliche nel processo esprime invece giudizi estremamente critici sull’ex presidente. In uno di questi dice: «Lo odio con tutto me stesso» («).Il processo si terrà ad aprile, ma indipendentemente dal suo risultato gli effetti della causa di Dominion saranno pesanti per Fox News, rete televisiva di proprietà di Rupert Murdoch molto influente nel panorama politico di destra statunitense.Fox News è stata decisiva nell’ascesa politica di Donald Trump ed è stata accusata ripetutamente di dare spazio a notizie false e teorie del complotto. Dopo le elezioni presidenziali del 2020 ha anche sostenuto la falsa teoria delle «elezioni rubate», molto popolare nelle componenti più estreme del partito Repubblicano, rilanciando le accuse di brogli. Rupert Murdoch, fondatore e proprietario della rete,  che la rete lo ha fatto pur sapendo che non c’era «niente di vero».Tucker Carlson negli studi di Fox News (AP Photo/Richard Drew, File)Tucker Carlson è uno dei volti più riconosciuti della rete, ha un suo show quotidiano in una delle fasce orarie dal pubblico più ampio: ha posizioni estremamente radicali, è stato indicato a lungo come la più fedele “rappresentazione del trumpismo”, ha spesso introdotto nel dibattito televisivo “mainstream” visioni del suprematismo bianco o teorie del complotto che in precedenza erano relegate ai social network o ai siti di estrema destra. È anche famoso per gli attacchi molto violenti, spesso scorretti, nei confronti degli avversari politici.Carlson in questi anni ha spesso pubblicamente definito Donald Trump «il miglior presidente di sempre» e ne ha difeso anche le posizioni più radicali. In privato però i suoi giudizi erano molto diversi, come è stato reso evidente dalla , ritenute fondamentali dall’azienda Dominion per dimostrare che Fox News e i suoi giornalisti sostenevano teorie false sul voto elettronico essendo coscienti della loro falsità.Nel novembre del 2020, commentando le capacità imprenditoriali dell’ex presidente Trump, Carlson scriveva: «Tutte le sue aziende falliscono. Ciò che è davvero bravo a fare è distruggere cose. È il campione del mondo, per distacco, in questo». Nello stesso mese definì «disgustosa» la decisione di Trump di non presenziare alla giornata inaugurale della presidenza Biden, una cerimonia considerata un simbolo del trasferimento pacifico di poteri.Pochi giorni prima dell’assalto dei sostenitori trumpiani al Congresso americano del 6 gennaio 2021, Carlson scriveva: «Siamo molto molto vicini al momento in cui potremo ignorare Trump la gran parte delle sere. Non vedo davvero l’ora. Lo odio con tutto me stesso». E poi ancora, qualche giorno dopo, a due settimane dall’insediamento di Biden: «Quando sarà fuori, perderà potere in modo incalcolabile, anche agli occhi dei suoi sostenitori. Lui è una forza demoniaca, un distruttore. Ma non distruggerà noi. Sto pensando a questa cosa ogni giorno negli ultimi quattro anni».Dai documenti trapela anche un giudizio sull’operato sui quattro anni di presidenza Trump simile a quello di molti Democratici e diametralmente opposto a quello proposto in onda: «Stiamo tutti fingendo che ci siano dei lati positivi, perché ammettere il disastro che è stato sarebbe troppo duro da digerire. Ma diciamocelo, non c’è nessun lato positivo in Trump».Carlson ha fin qui ignorato la diffusione pubblica dei suoi giudizi su Trump e nelle ultime puntate del suo programma ha invece messo in onda nuovo materiale video sull’assalto al Congresso del 6 gennaio, sostenendo la tesi che si trattasse di un «caos pacifico».",
        "ranked": 16,
        "placed": "Abroad",
        "epoch": 1678518907.084345,
        "language": "IT",
        "source": "ilPost"
    },
    {
        "title": "Gli statunitensi che vanno a curarsi in Messico",
        "date_raw": "March 08, 2023",
        "date": "2023-03-08",
        "url": "https://www.ilpost.it/mondo/",
        "news_url": "https://www.ilpost.it/2023/03/08/turismo-medico-stati-uniti-messico/",
        "subtitle": " I quattro cittadini americani rapiti a Matamoros erano lì per un intervento di chirurgia estetica: il turismo medico è un settore in forte espansione\t",
        "content": "I quattro cittadini statunitensi  avevano attraversato il confine per un intervento di chirurgia estetica programmato da una di loro a Matamoros, città a pochi chilometri dalla frontiera col Texas. Sono stati ritrovati martedì: due erano morti, gli altri due sono stati rimpatriati, uno con varie ferite da arma da fuoco. La regione dove è avvenuto il rapimento, Tamaulipas, è considerata fra le più pericolose del Messico. Latavia “Tay” Washington McGee, 33 anni, aveva comunque deciso di andare a Matamoros per una addominoplastica, cioè la riduzione per via chirurgica del grasso addominale.Il turismo medico dagli Stati Uniti al Messico è piuttosto comune: si stima che quasi un milione di americani ogni anno attraversino il confine per cure mediche o approvvigionamento di medicinali. È un fenomeno che esiste anche in Europa (specie verso il paesi dell’est o la Turchia), ma gli alti costi delle cure mediche statunitensi lo rendono particolarmente comune in Nord America. Fra le destinazioni principali del turismo medico nel mondo ci sono infatti Canada e Messico: secondo le stime di , una guida specializzata, i pazienti stranieri che ricorrono a cure a pagamento in Messico sono fra 1,5 e i 3 milioni ogni anno.I quattro americani erano arrivati dal South Carolina, avevano attraversato in auto la frontiera dalla città di Brownsville, in Texas, e avevano un appuntamento per l’addominoplastica di Washington McGee fissato per venerdì a Matamoros, città da 500.000 abitanti appena oltre il confine.Città del Messico, Cancun e Tijuana sono le destinazioni del turismo medico più frequenti, ma negli ultimi anni stanno sorgendo molte cliniche specializzate nei centri appena oltre il confine, sia in Tamaulipas che in Baja California, a pochi minuti di auto da San Diego. Alcune di queste zone sono però anche le più pericolose del Messico, ampiamente controllate dai narcotrafficanti.Nel caso specifico non è chiaro cosa abbia portato al rapimento o all’attacco dei quattro cittadini statunitensi, un evento molto inusuale. Potrebbero essere stati oggetto di uno scambio di persona o potrebbero essere finiti in mezzo a una sparatoria fra gruppi rivali: dalle informazioni diffuse finora si sa che durante il rapimento è stata uccisa anche una donna messicana di 33 anni.Le avvertono da tempo dei rischi del turismo medico: oltre alla sicurezza dei trasferimenti in zone considerate pericolose, ci sono quelli più strettamente legati alle cure, come possibili infezioni, problemi di comunicazione, impossibilità di svolgere visite di controllo successive alle operazioni, standard medici non sempre certificabili a distanza, viaggi aerei post-operatori che possono aumentare i rischi di trombosi.Le cliniche messicane, ma anche canadesi, centroamericane e del sudest asiatico restano però destinazioni molto popolari per i pazienti statunitensi: il motivo principale sono i costi notevolmente più bassi, anche inferiori del 40-60 per cento rispetto a quelli previsti negli Stati Uniti.Fra gli altri ci sono le lunghe liste d’attesa per alcuni tipi di interventi che si potrebbero svolgere all’interno del sistema sanitario statunitense, sebbene a prezzi più alti, ma anche il ricorso a cure non approvate negli Stati Uniti, oltre che la ricerca di medici che parlino spagnolo (in Messico e Centroamerica) per i pazienti di origine latinoamericana. Il trend era in forte crescita prima della pandemia da coronavirus: secondo uno  nel 2017 gli americani che si erano andati a curare all’estero erano già oltre un milione. Il settore del turismo medico ha subito un’ulteriore crescita dopo la fine delle limitazioni per il Covid.Una farmacia di Tijuana, in Messico (Photo by Sandy Huffaker/Getty Images)I pazienti attraversano il confine principalmente per cure dentistiche, interventi chirurgici, interventi di chirurgia estetica, trattamenti di fecondazione assistita, trapianti di organi e tessuti, cure per il cancro (non sempre disponibili negli Stati Uniti). In Messico la gran parte dell’offerta è costituita da cliniche per cure dentistiche e chirurgia estetica: soprattutto nel secondo caso sono interventi che negli Stati Uniti non sono coperti nemmeno per i pazienti con un’assicurazione sanitaria. In Messico hanno costi di molto minori e nella maggior parte dei casi si trovano standard medici simili.Gli interventi di chirurgia estetica possono costare anche migliaia di dollari: i pazienti sono stimolati a cercare migliori offerte all’estero, anche se ciò implica un viaggio non sempre agevole.Per molti statunitensi che abitano vicino alla frontiera esiste inoltre un turismo medico di prossimità: alcune zone del Texas, come la Rio Grande Valley, sono aree in cui , con i rapporti più alti fra il numero dei pazienti potenziali e quello dei medici e con tassi di obesità e diabete oltre la media.L’offerta di cliniche mediche, anche di alto livello, è in forte crescita in Messico e in particolare nelle regioni più vicine agli Stati Uniti: a Matamoros negli ultimi anni sono sorti soprattutto centri per cure odontoiatriche. Di pari passo si è sviluppato il settore alberghiero, con hotel destinati a ospitare proprio questo genere di clienti. Il giro d’affari del turismo medico nel mondo è attualmente stimato intorno ai 12 miliardi di dollari, ma  potrebbe crescere fino a 36 miliardi nei prossimi 10 anni, entro il 2032. ",
        "ranked": 25,
        "placed": "Abroad",
        "epoch": 1678518907.0944536,
        "language": "IT",
        "source": "ilPost"
    },
    {
        "title": "La prassi che costringe i ministri giapponesi a passare troppo tempo in parlamento",
        "date_raw": "March 08, 2023",
        "date": "2023-03-08",
        "url": "https://www.ilpost.it/mondo/",
        "news_url": "https://www.ilpost.it/2023/03/08/giappone-presenzialismo-parlamento-yoshimasa-hayashi/",
        "subtitle": " Anche rinunciando a importanti incontri internazionali, come è successo al ministro degli Esteri durante una riunione del G20\t",
        "content": "La settimana scorsa il ministro degli Esteri giapponese Yoshimasa Hayashi  l’incontro con gli altri ministri degli Esteri del G20 in India perché era richiesta la sua presenza nel parlamento nazionale. Una prassi che fa parte della tradizione giapponese stabilisce infatti che tutti i membri del governo debbano essere presenti ad alcune specifiche sessioni parlamentari, anche se non sono chiamati a esprimersi direttamente sulle questioni discusse. Negli anni questa regola ha generato situazioni imbarazzanti e polemiche, soprattutto quando in concomitanza a queste sessioni si tenevano riunioni e incontri di importanza notevolmente superiore.È quello che è successo ad Hayashi, che tra mercoledì e giovedì è stato costretto a fermarsi in Giappone mentre a New Delhi, in India, si tenevano riunioni di altissimo livello: la più chiacchierata è stata quella tra il segretario di Stato americano Antony Blinken e il ministro degli Esteri russo Sergei Lavrov, che  dall’inizio dell’invasione russa dell’Ucraina. Anche per il Giappone era un’occasione per affrontare temi assai rilevanti, come i tentativi della Cina di espandere le proprie aree di influenza nella regione asiatica (quindi a discapito anche del Giappone), e la discussione in corso proprio in Giappone su un possibile .A creare l’imbarazzo e le polemiche è stato l’articolo 63 della  giapponese, che stabilisce che il primo ministro e altri ministri «devono presenziare [in parlamento] quando la loro presenza sia richiesta allo scopo di fornire risposte o spiegazioni». Il fatto è che la norma è sempre stata applicata alla lettera, ed è diventata nel tempo una consuetudine rispettata con estremo rigore. Così, anziché andare al G20, Hayashi ha preso parte alla sessione in parlamento, dove in sette ore di discussione ha risposto a una singola domanda in un intervento durato in totale .Venerdì, a sessione conclusa, Hayashi è riuscito comunque a partecipare a un incontro con il segretario di Stato americano Blinken, il ministro degli Esteri indiano Subrahmanyam Jaishankar e la ministra degli Esteri australiana Penny Wong, sempre a New Delhi. La notizia dell’assenza di Hayashi è stata criticata sia da un pezzo di stampa internazionale sia da diversi politici giapponesi.Diversi esponenti dell’opposizione, ma anche alcuni membri del Partito Liberal Democratico, il partito conservatore al governo in Giappone, hanno ritenuto l’assenza di Hayashi una mancata occasione per rafforzare la posizione del Giappone a livello internazionale.L’ex vice primo ministro ed ex ministro degli Esteri Katsuya Okada, del Partito Democratico Progressista, all’opposizione, ha detto che «è impensabile» che il ministro degli Esteri non sia presente a discussioni come quella sul bilancio: si è però domandato perché la sessione fosse stata programmata proprio in contemporanea con l’incontro al G20. Se c’è un contesto in cui «il presenzialismo, le cerimonie e il fatto di essere visti sono  importanti» è quello della politica estera,  l’analista Gearoid Reidy.In passato la consuetudine che prevede di presenziare sempre agli incontri più importanti del parlamento non era stata rispettata solo in caso di ricoveri ospedalieri. Diversi analisti ed esperti, tra cui Reidy, ritengono oggi questa prassi assai antiquata e controproducente, potenzialmente fonte di imbarazzi diplomatici e problemi per il governo giapponese.L’eccessivo presenzialismo nel parlamento giapponese, ha notato Reidy, è una questione che in realtà si può estendere a molti altri lavori in Giappone, un paese dove tradizionalmente esiste un profondo senso del dovere che porta a giornate lavorative molto lunghe, associate però di frequente a una scarsa produttività ed efficienza. Negli ultimi anni le cose hanno iniziato a cambiare, soprattutto tra i giovani e nel settore privato. ",
        "ranked": 24,
        "placed": "Abroad",
        "epoch": 1678518907.1110282,
        "language": "IT",
        "source": "ilPost"
    },
    {
        "title": "In Giappone la polizia ha arrestato tre persone in relazione ai casi di comportamenti poco igienici nei locali di sushi",
        "date_raw": "March 09, 2023",
        "date": "2023-03-09",
        "url": "https://www.ilpost.it/mondo/",
        "news_url": "https://www.ilpost.it/2023/03/09/giappone-sushi-igiene-ristoranti/",
        "subtitle": null,
        "content": "In Giappone due ragazzi di 19 e 21 anni e una ragazza di 15  per aver fatto un video in cui si vede uno di loro mettersi in bocca una bottiglietta di salsa di soia in un ristorante della catena Kura Sushi di Nagoya, un centinaio di chilometri a est di Kyoto. Il video risale allo scorso 3 febbraio, il periodo in cui in Giappone si stava cominciando a parlare di «»: alcuni video in cui si vedevano persone leccare tazze, piatti o cibo per scherzo avevano aperto un dibattito sul livello di igiene nei ristoranti che servono sushi, in particolare quelli che hanno un nastro trasportatore per far circolare i piattini, in modo che i clienti possano scegliere quelli che più li attirano. Il ragazzo di 19 anni era stato arrestato lo scorso 5 febbraio e gli altri due mercoledì: sono accusati di aver creato problemi alla normale attività del ristorante.Il tema dell’igiene nei ristoranti di sushi era emerso all’inizio di quest’anno a causa di un  ripreso in un ristorante della catena Sushiro nella città di Gifu, vicino a Nagoya. Nel video si vedeva un ragazzo mettersi in bocca una bottiglietta di salsa di soia, leccare il bordo di una tazza e rimetterla a posto, e poi ancora leccarsi un dito e toccare un piatto che passava sul nastro trasportatore del ristorante. Dopo la diffusione del video, visto decine di milioni di volte, i responsabili dell’azienda interessata avevano denunciato il ragazzo, nonostante lui si fosse pubblicamente scusato. Sia le catene di sushi che altri ristoranti avevano dovuto prendere provvedimenti per impedire situazioni di questo tipo. ",
        "ranked": 17,
        "placed": "Abroad",
        "epoch": 1678518907.1192553,
        "language": "IT",
        "source": "ilPost"
    },
    {
        "title": "I viaggi in aereo a vuoto per rientrare nei programmi fedeltà",
        "date_raw": "March 08, 2023",
        "date": "2023-03-08",
        "url": "https://www.ilpost.it/mondo/",
        "news_url": "https://www.ilpost.it/2023/03/08/voli-a-vuoto-punti-fedelta/",
        "subtitle": " Per come funzionano sconti e vantaggi offerti dalle compagnie, soprattutto negli Stati Uniti c'è chi vola per ore solo per mantenerli\t",
        "content": "I viaggi che fa da una città all’altra, spesso senza mai uscire dagli aeroporti, non sono un suo sfizio ma una cosa che fanno molti viaggiatori come lui in tutto il mondo: sono detti , un termine che in italiano si può tradurre approssimativamente con “giri per le miglia”. Lo scopo delle  non è viaggiare – non nell’immediato, almeno – ma accumulare i punti necessari per rientrare nei programmi fedeltà delle compagnie aeree e garantirsi vantaggi e privilegi di diverso tipo per un anno.Seppure abbia un impatto ambientale più che marginale nel totale delle emissioni inquinanti prodotte dall’aviazione civile, questo fenomeno per molti versi paradossale è diventato un esempio dei problemi dei programmi fedeltà delle compagnie aeree, che incentivano a volare molto in un periodo storico in cui è sempre più diffusa la consapevolezza che invece bisognerebbe volare il meno possibile. «I  possono avere un impatto minuscolo sul cambiamento climatico globale. Ma è il tipo di comportamento più grottesco che si possa immaginare»,  al  Richard Carmichael, ricercatore dell’Imperial College di Londra che nel 2020 ha pubblicato un rapporto sul clima che contiene la proposta di vietare i programmi fedeltà delle compagnie aeree.Le  sono un fenomeno che esiste da diversi anni un po’ in tutto il mondo, ma si è diffuso soprattutto negli Stati Uniti, dove le distanze sono maggiori e le persone sono abituate a prendere spesso l’aereo per spostarsi da una città all’altra. Nel 2006 erano stati stimati circa un milione di questi viaggi a vuoto, e  del sito americano  ha riportato che su 550 viaggiatori assidui più del 60 per cento ha detto di averne fatto almeno uno.Le compagnie aeree cominciarono a introdurre i primi programmi fedeltà negli anni Ottanta, regalando viaggi gratis ai clienti più assidui. Con gli anni poi questi programmi si sono fatti più sofisticati: sono stati creati diversi livelli di “fedeltà” (i cosiddetti “status”) e introdotti diversi modi per accumulare punti, con voli che permettevano di moltiplicare le distanze effettivamente percorse nel conteggio finale. I  cominciarono a diffondersi nei primi anni Duemila: lo scopo, allora come adesso, era trovare voli che permettessero di accumulare più miglia possibili a prezzi bassi, per ottenere vantaggi e privilegi senza spendere una fortuna. Alcuni ne approfittavano per passare ventiquattro ore dall’altra parte del mondo, altri non prevedevano neanche di uscire dall’aeroporto.Ogni compagnia aerea prevede vantaggi diversi per i propri clienti più affezionati, ma in generale quelli più ricorrenti sono la possibilità di saltare le file in aeroporto, di imbarcare gratuitamente un bagaglio, di salire sull’aereo prima degli altri, di avere accesso a un’area “lounge” durante l’attesa e di riavere il bagaglio prima degli altri dopo l’atterraggio. Uno dei vantaggi maggiori per i clienti più assidui è avere accesso a quelli che le compagnie aeree chiamano “upgrades”, cioè spostamenti dai posti normali, “economy”, a posti in prima classe o classe “business”, quando ce ne sono di liberi. In molti casi lo status si estende anche a un ospite.Negli Stati Uniti le cose hanno cominciato a cambiare tra il 2015 e il 2016, quando le principali compagnie aeree che offrivano programmi fedeltà – Delta Air Lines, United Airlines e American Airlines – hanno introdotto modelli di calcolo della “fedeltà” basati non più solo sulle distanze percorse, ma su una combinazione di fattori che includeva anche i soldi spesi. Questo ha reso l’accumulo di punti fedeltà più costoso e le  meno proficue. Lo scorso dicembre un 25enne ha raccontato al  di aver speso 1.300 dollari per volare da New York a Milano, passare due notti in ostello lì, prendere un volo per San Francisco e poi un altro subito per tornare a New York: tutto per passare a un livello successivo nel programma fedeltà di Delta Air Lines.In generale, dopo la pandemia e la crisi del settore che ne è derivata, i prezzi sono molto aumentati e trovare tariffe davvero convenienti per i voli è diventato più difficile. Delta per esempio non prevede più che si possano accumulare miglia volando con la tariffa economica, la cosiddetta Basic Economy, e ha alzato la spesa annuale per accedere al suo programma fedeltà più vantaggioso da 15mila a 20mila dollari. Negli Stati Uniti molti si lamentano anche del fatto che gli “upgrades” sono diventati molto meno probabili, perché le compagnie aeree hanno introdotto strategie di marketing per vendere più posti in prima classe e classe business.Nonostante tutto però, lo scorso dicembre il   che «la tradizione persiste e chi la pratica è imperterrito». C’è addirittura anche chi vive le  come esperienze a sé: il blogger appassionato di voli e aeroporti Chris Carley  di organizzarle insieme a sua moglie come appuntamenti: «dobbiamo spegnere i telefoni, non c’è niente che ci distragga, e abbiamo tempo per sederci e parlare».Secondo in Europa alcuni programmi fedeltà ti premiano più che negli Stati Uniti, perché qui il mercato non è ancora saturo come lo è lì. In Europa, e in Italia soprattutto, di “mileage runners” come me ce n’è molti meno».Dai primi anni Duemila negli Stati Uniti esistono esperti di  che spiegano in blog e newsletter le strategie più efficaci per salire di status spendendo il minimo possibile. In Europa ce ne sono meno e in Italia Rainisio è uno dei pochi che lo fanno: «quando le persone mi chiedono consiglio la prima cosa che dico è che devono fare un file Excel e capire se avere lo status gli conviene economicamente o no: se uno fa pochi voli all’anno è diverso che se fa il pendolare da Genova a Roma tutte le settimane e vola in “economy”. In questo caso avere lo status conviene, per imbarcare gratuitamente un bagaglio anche con il biglietto più economico, per usare la lounge e per risparmiare tempo. Un’altra cosa di cui tenere conto è che lo status fa la differenza se viaggi molto in “economy”, perché se viaggi sempre in “business” serve a poco visto che tutti i privilegi li paghi».",
        "ranked": 23,
        "placed": "Abroad",
        "epoch": 1678518907.1260772,
        "language": "IT",
        "source": "ilPost"
    },
    {
        "title": "La nuova, enorme prigione di El Salvador ",
        "date_raw": "March 09, 2023",
        "date": "2023-03-09",
        "url": "https://www.ilpost.it/mondo/",
        "news_url": "https://www.ilpost.it/2023/03/09/nuova-enorme-prigione-el-salvador/",
        "subtitle": " È composta da otto edifici pensati appositamente per mantenere circa 40mila detenuti in condizioni di grave sovraffollamento \t",
        "content": "A El Salvador, piccolo stato dell’America centrale e uno dei più violenti al mondo, è stata da poco inaugurata un’enorme prigione che può ospitare fino a 40mila detenuti (la più grande d’Italia, il carcere milanese di Opera, ne contiene circa 1.400). Comprende otto edifici ed è una delle più estese al mondo proporzionalmente alla popolazione totale (6 milioni e mezzo di abitanti). Soprattutto, è criticatissima perché prevede spazi per i detenuti assai ridotti: inferiori a quelli previsti per il trasporto di bestiame secondo le norme europee, per capirci.La costruzione della prigione era stata decisa dal governo in risposta al grave problema che il paese sta attraversando a causa delle attività delle bande criminali salvadoregne, responsabili degli altissimi livelli di violenza registrati ormai da anni. Lo scorso anno il governo aveva anche dichiarato uno , che però era stato assai criticato perché in pratica aveva dato alla polizia il potere di compiere arresti arbitrari. El Salvador, uno stato più piccolo della sola Lombardia, è al momento il paese col tasso d’incarcerazione .La prigione si chiama Centro de Confinamiento del Terrorismo (CECOT) e si trova nel mezzo di un’estesa e disabitata campagna vicino a Tecoluca, circa 70 chilometri a sud dalla capitale San Salvador. I suoi otto edifici sono sorvegliati da 19 torri di controllo, ognuna presidiata da sette agenti, e la prigione nel suo insieme si estende per circa 230mila metri quadrati. Osiris Luna, della Direzione generale dei centri penali di El Salvador (più o meno l’equivalente del nostro DAP, il Dipartimento dell’amministrazione penitenziaria),  che in totale nella prigione verranno impiegati 250 poliziotti e 600 soldati.(AP Photo/Salvador Melendez)Il ministro dei Lavori pubblici di El Salvador, Romeo Rodriguez, ha detto che ognuno degli otto edifici comprende  da circa 100 metri quadrati, con due lavandini e due bagni ciascuna. Significa che se la prigione fosse al completo ogni detenuto avrebbe a disposizione circa 0,6 metri quadrati, uno spazio ampiamente al di sotto dei 4 metri quadrati per detenuto previsti per esempio dal , organo slegato dall’Unione Europea che promuove la democrazia e i diritti umani.Lo spazio a disposizione dei detenuti del CECOT è inferiore anche a quello previsto dalle  europee per il trasporto di bestiame su strada, secondo cui gli animali di media taglia (per esempio i bovini) devono avere uno spazio compreso tra 0,95 e 1,3 metri quadrati di spazio ciascuno. Nella prigione sono state  anche palestre e spazi comuni, esclusivamente riservati ai poliziotti e ai soldati.Il CECOT è stato costruito piuttosto rapidamente, nell’arco di sei mesi: i lavori erano  a luglio del 2022 e l’inaugurazione è stata il 31 gennaio scorso. Fin da subito la prigione ha attirato molte critiche da parte di diversi gruppi di attivisti, secondo cui la struttura non offre nessun tipo di garanzia rispetto ai diritti umani dei detenuti.Il primo trasferimento di detenuti nella prigione è stato : nel CECOT sono state portate circa 2mila persone accusate di far parte di bande criminali, nell’ambito di una grossa operazione in cui la polizia aveva arrestato circa 64mila persone.Il trasferimento in sé era stato svolto con modalità particolarmente brutali e ampiamente pubblicizzate dal governo, forse con l’obiettivo di spaventare i membri di bande criminali. Erano state diffuse immagini e  che ritraevano i detenuti coi capelli rapati a zero, a torso nudo, ammanettati  o con le mani sopra la testa che correvano in percorsi predisposti dagli agenti in tenuta antisommossa, per poi venire ammassati al centro di un grande stanzone nella prigione.Poliziotti in tenuta antisommossa durante il trasferimento dei detenuti nella nuova prigione di El Salvador, a fine febbraio (EPA/Government of El Salvador)Riferendosi alle bande, il ministro della Giustizia Gustavo Villatoro aveva detto che il trasferimento dei detenuti nella nuova prigione serviva a «eliminare questo cancro dalla società» e aveva fatto capire di non essere intenzionato a far uscire chi vi viene rinchiuso.Detenuti arrivati alla nuova prigione di El Salvador, a fine febbraio (EPA/Government of El Salvador)Il presidente Nayib Bukele, un giovane e ricco uomo d’affari populista che ha stravinto le ultime elezioni nel 2021, aveva promesso durante la sua campagna elettorale di liberare il paese dalla violenza, dal degrado e dalla povertà. Nel corso delle ultime settimane ha liquidato le critiche sulla prigione provenienti da oppositori e attivisti, definendole inutili e superflue.Parlando del CECOT Gustavo Fondevila, studioso del Centro per la ricerca e l’insegnamento in economia (), un ente pubblico messicano che si occupa di scienze sociali, ha detto al  che «questa gigantesca prigione diventerà una piccola città del crimine». ",
        "ranked": 19,
        "placed": "Abroad",
        "epoch": 1678518907.14152,
        "language": "IT",
        "source": "ilPost"
    },
    {
        "title": "La polizia ha disperso la seconda serata di proteste in Georgia",
        "date_raw": "March 08, 2023",
        "date": "2023-03-08",
        "url": "https://www.ilpost.it/mondo/",
        "news_url": "https://www.ilpost.it/2023/03/08/seconda-notte-proteste-georgia/",
        "subtitle": null,
        "content": "Decine di migliaia di persone si sono radunate fuori dalla sede del parlamento della Georgia, nella capitale Tbilisi, per la seconda serata di proteste contro  di una proposta di legge che secondo molti costituirebbe una svolta autoritaria per il paese e una mossa che comprometterebbe la possibilità del paese di entrare in futuro a fare parte dell’Unione Europea. racconta che sulla scena era presente un centinaio di poliziotti in tenuta antisommossa, che hanno disperso i manifestanti, colpendoli con gas lacrimogeni e rivolgendo contro di loro un cannone ad acqua. Già durante il primo giorno di proteste, martedì, la polizia era intervenuta con violenza contro i manifestanti dopo che alcuni di loro avevano lanciato molotov e pietre. ",
        "ranked": 22,
        "placed": "Abroad",
        "epoch": 1678518907.149523,
        "language": "IT",
        "source": "ilPost"
    },
    {
        "title": "Entro la fine del 2024 per entrare nel Regno Unito dall’estero servirà un visto a pagamento",
        "date_raw": "March 09, 2023",
        "date": "2023-03-09",
        "url": "https://www.ilpost.it/mondo/",
        "news_url": "https://www.ilpost.it/2023/03/09/regno-unito-visto/",
        "subtitle": null,
        "content": "Entro la fine del 2024 tutte le persone che non hanno la cittadinanza britannica che vorranno entrare nel Regno Unito dovranno richiedere un visto. L’introduzione di un visto per i cittadini stranieri era stata decisa dopo , l’uscita del Regno Unito dall’Unione Europea, avvenuta il 31 gennaio del 2020, e inserita in una legge approvata nel marzo del 2022.Giovedì il ministero dell’Interno britannico  che il visto entrerà in vigore nell’ottobre del 2023 per i cittadini del Qatar, nel febbraio del 2024 per quelli di Kuwait, Emirati Arabi Uniti, Arabia Saudita, Oman, Bahrain e Giordania, e nei mesi successivi anche per tutto il resto del mondo. Il visto andrà richiesto online sul sito  (un po’ come funziona negli Stati Uniti con l’Electronic System for Travel Authorization, in acronimo ESTA, la piattaforma informatica su cui si devono registrare i cittadini stranieri che vogliono visitare il paese per turismo). Il ministero ha detto che il visto avrà validità di due anni ma non ha specificato per ora quanto costerà. Non ne avrà bisogno chi ha già un visto per motivi di studio o lavoro.",
        "ranked": 13,
        "placed": "Abroad",
        "epoch": 1678518907.1573238,
        "language": "IT",
        "source": "ilPost"
    },
    {
        "title": "In Honduras sarà permesso l’uso della “pillola del giorno dopo”, vietata dal 2009",
        "date_raw": "March 09, 2023",
        "date": "2023-03-09",
        "url": "https://www.ilpost.it/mondo/",
        "news_url": "https://www.ilpost.it/2023/03/09/honduras-pillola-del-giorno-dopo/",
        "subtitle": null,
        "content": "Xiomara Castro, la presidente dell’Honduras, nell’America centrale,  un ordine esecutivo che permetterà la vendita e l’utilizzo nel paese della pillola per la contraccezione d’emergenza, la cosiddetta “pillola del giorno dopo”. In Honduras l’aborto è completamente vietato e la “pillola del giorno dopo” era illegale dall’aprile del 2009, da quando il parlamento a maggioranza conservatrice ne vietò la vendita e l’uso. Castro, la prima presidente donna dell’Honduras, di sinistra, ha citato in un post su Twitter l’Organizzazione Mondiale della Sanità che ha incluso la pillola per la contraccezione di emergenza nella lista dei farmaci essenziali, ricordando che «fa parte dei  e »: non può cioè impedire l’impianto di un ovulo fecondato nell’utero.Nonostante la pillola sia un metodo di contraccezione, i movimenti contrari all’aborto la paragonano ai metodi per l’interruzione volontaria della gravidanza, mentre in realtà ha  completamente diversi.In , un paese di circa 10 milioni di abitanti a maggioranza cattolica, l’aborto non è praticabile in nessun caso, neanche per stupro o incesto: medici e operatori sanitari sono tenuti a segnalare gli aborti clandestini alla polizia, e le donne che interrompono una gravidanza clandestinamente rischiano il carcere o la morte. Dal 2009 erano appunto vietati anche l’uso, la vendita, la distribuzione e l’acquisto di contraccettivi di emergenza. I movimenti femministi ne avevano chiesto più volte la depenalizzazione, che si sarebbe però dovuta accompagnare, secondo loro, a misure ben più ampie a favore della salute sessuale e riproduttiva delle donne e dei loro diritti fondamentali.Secondo una ong locale, ogni anno in Honduras ci sono tra i 50 e gli 80mila . Le Nazioni Unite dicono che il paese ha uno dei più alti tassi di violenza sessuale al mondo, un fattore significativo nelle gravidanze indesiderate e nei parti forzati tra adolescenti che mettono a rischio la loro vita. Quasi una donna su tre di età superiore ai 15 anni ha subìto violenza fisica o sessuale da parte di un conoscente. Il 90 per cento delle gravidanze seguite da Medici Senza Frontiere nella capitale del paese, Tegucigalpa, era conseguenza di uno stupro: un caso su cinque riguardava minorenni.",
        "ranked": 14,
        "placed": "Abroad",
        "epoch": 1678518907.17795,
        "language": "IT",
        "source": "ilPost"
    },
    {
        "title": "C’è stato un attacco armato nel centro di Tel Aviv, in Israele: una persona è stata uccisa e ci sono almeno tre feriti",
        "date_raw": "March 09, 2023",
        "date": "2023-03-09",
        "url": "https://www.ilpost.it/mondo/",
        "news_url": "https://www.ilpost.it/2023/03/09/tel-aviv-attacco-armato-palestina-israele/",
        "subtitle": null,
        "content": "Giovedì sera un uomo palestinese armato ha sparato in una via trafficata del centro di Tel Aviv, in Israele, ferendo tre persone, tutte di circa vent’anni: poco dopo l’uomo è stato ucciso dalla polizia israeliana, che gli ha sparato. L’attacco,  da Hamas, il gruppo radicale che controlla la Striscia di Gaza, è stato compiuto poche ore dopo l’uccisione di tre palestinesi durante un’operazione dell’esercito israeliano in Cisgiordania. L’attacco e l’operazione sono stati attuati nell’ambito delle tensioni tra le due parti, che nel corso degli ultimi mesi si sono nuovamente intensificate con numerosi attacchi terroristici, sparatorie e violente operazioni dell’esercito israeliano in Cisgiordania.L’attacco è stato compiuto in via Dizengoff, una strada piena di negozi e ristoranti, e in un momento in cui era piena di persone. Anche perché nel frattempo, in Israele, sono in corso . I servizi di soccorso israeliani hanno detto che due dei tre feriti sono in condizioni critiche. L’aggressore era un uomo di 23 anni e si chiamava Mutaz Salah al-Khawaja: veniva da Ni’lin, una città della Cisgiordania vicino a Ramallah. Secondo fonti di faceva parte di Hamas e in passato era stato arrestato dalla polizia israeliana per altri atti di violenza.",
        "ranked": 11,
        "placed": "Abroad",
        "epoch": 1678518907.1882544,
        "language": "IT",
        "source": "ilPost"
    },
    {
        "title": "Cosa sappiamo della sparatoria ad Amburgo",
        "date_raw": "March 10, 2023",
        "date": "2023-03-10",
        "url": "https://www.ilpost.it/mondo/",
        "news_url": "https://www.ilpost.it/2023/03/10/strage-amburgo-testimoni-di-geova/",
        "subtitle": " Sei persone sono state uccise in una sede dei Testimoni di Geova: l'autore dell'attacco, che si è suicidato, in passato aveva fatto parte del movimento religioso\t",
        "content": "Sei persone sono state uccise e otto sono state ferite nel corso di un attacco armato  sera in una sala dei Testimoni di Geova ad Amburgo, nel nord della Germania. L’attacco è stata compiuto con un’arma da fuoco intorno alle 21. La polizia è intervenuta poco dopo, alle 21:08, perché al momento dell’attacco nelle vicinanze c’era per caso una pattuglia. La sala si trova nel quartiere residenziale di Gross Borstel, in Deelböge Strasse.Al loro arrivo nell’edificio di tre piani i poliziotti hanno trovato prima i corpi di sei persone e poi hanno sentito uno sparo provenire dal piano più in alto, dove hanno trovato un settimo corpo, quello dell’autore della strage. Nel pomeriggio di venerdì la polizia ha detto che l’autore dell’attacco si chiamava Philipp F., un cittadino tedesco di 35 anni che in passato era stato membro dei Testimoni di Geova e che aveva un regolare porto d’armi: è stato trovato con una pistola semiautomatica, con due caricatori da 15 proiettili ciascuno e altre scatole contenenti 200 proiettili nello zaino.Non aveva precedenti penali e non si conoscono ancora le motivazioni del suo gesto. La polizia ha detto però di aver ricevuto lo scorso gennaio una denuncia anonima in cui si sosteneva che l’uomo soffrisse di disturbi mentali e che per questo non dovesse possedere il porto d’armi. Il capo della polizia di Amburgo, Ralf Martin Meyer, ha detto che dopo la denuncia i poliziotti erano andati a casa di Philipp F. per un controllo ma che non avevano riscontrato motivi che facessero temere per la sua salute mentale.Al momento della strage era in corso quella che viene chiamata dai Testimoni di Geova “adunanza”, un incontro bisettimanale in cui si studia la Bibbia e si istruiscono i fedeli. Nell’edificio c’erano circa cinquanta persone. Secondo la polizia Philipp F. sarebbe entrato di nascosto attraverso una finestra.I Testimoni di Geova sono un movimento religioso cristiano nato negli Stati Uniti nell’Ottocento e presente in tutto il mondo: si stima che ne facciano parte 8 milioni di persone, e in Germania ce ne sono più di 170mila. Tra le altre cose sono famosi per le loro attività di evangelizzazione porta a porta, per alcuni meccanismi settari e per il loro rifiuto di ricevere trasfusioni di sangue.",
        "ranked": 9,
        "placed": "Abroad",
        "epoch": 1678518907.1945438,
        "language": "IT",
        "source": "ilPost"
    },
    {
        "title": "Le proteste in Israele sono una cosa mai vista",
        "date_raw": "March 09, 2023",
        "date": "2023-03-09",
        "url": "https://www.ilpost.it/mondo/",
        "news_url": "https://www.ilpost.it/2023/03/09/grandi-proteste-storia-israele-netanyahu/",
        "subtitle": " Durano da oltre due mesi, coinvolgono settori inconsueti – persino i militari e il Mossad – e hanno complicato il viaggio di Netanyahu in Italia\t",
        "content": "Il primo ministro israeliano Benjamin Netanyahu incontrerà venerdì la presidente del Consiglio Giorgia Meloni a Roma, mentre a Tel Aviv e in altre città del paese è in corso la decima settimana consecutiva di proteste per la riforma giudiziaria proposta dal suo governo. Secondo i manifestanti e l’opposizione i progetti di Netanyahu rischiano di indebolire la democrazia israeliana – se non addirittura comprometterla – e le proteste non hanno precedenti per coinvolgimento, forza e durata: è il più grande movimento di contestazione della storia di Israele.Le manifestazioni hanno coinvolto varie città durante gli ultimi mesi, hanno portato in piazza anche centinaia di migliaia di persone e al momento non sembrano diminuire di intensità. La protesta ha coinvolto settori della popolazione anche molto distanti fra loro: oltre ai più consueti movimenti anti-occupazione dei territori palestinesi, ambientalisti, femministi e per i diritti LGBTQ+, si sono mossi settori che in passato raramente avevano preso una chiara posizione politica o partecipato a manifestazioni. Giovedì hanno manifestato i lavoratori delle imprese dell’alta tecnologia (un settore in grande crescita nel paese) mentre nei giorni scorsi era toccato a economisti, medici e persino militari esprimere il proprio dissenso rispetto alle politiche del governo Netanyahu, formato negli ultimi giorni del 2022 con la coalizione .Le proteste a Tel Aviv (AP Photo/Ariel Schalit)È stata particolarmente significativa l’adesione alle proteste di alcuni riservisti dell’esercito, fra cui 37 piloti di caccia che si sono astenuti dagli addestramenti dell’aeronautica militare previsti per mercoledì. I riservisti sono una parte importante dell’esercito israeliano: sono spesso chiamati a svolgere compiti militari, anche per due mesi l’anno, anche in tempo di pace. L’adesione alla protesta dei militari, normalmente lontani da dispute politiche e per lo più filo-governativi, è stata considerata senza precedenti; lo stesso vale per i dipendenti senza funzioni di responsabilità del , che sono stati autorizzati dall’agenzia a unirsi alle manifestazioni.Le rivendicazioni dei manifestanti sono molte, ma il tema che ha portato alla mobilitazione più massiccia è la riforma degli equilibri fra i poteri dello stato. La legge più contestata riguarda la Corte Suprema, che ha un ruolo eccezionalmente importante nella vita politica del paese: Israele non ha una costituzione (pur avendo una serie di  che sanciscono i diritti individuali e le relazioni tra cittadini e stato) e ha relativamente pochi contrappesi al potere del governo in carica. Finora è stata la Corte Suprema a svolgere questo ruolo, con la possibilità di abolire qualunque legge approvata dalla Knesset, cioè il parlamento israeliano, sulla base della cosiddetta “clausola di ragionevolezza”: se i giudici della Corte suprema ritengono che un provvedimento amministrativo sia in qualche modo “irragionevole”, lo possono abolire senza che il parlamento possa fare niente per intervenire.Il corteo a Tel Aviv (AP Photo/Ariel Schalit)La riforma, promossa dal governo Netanyahu pochi giorni dopo essere entrato in carica, prevede che il parlamento con un voto a maggioranza semplice possa annullare la sentenza della Corte Suprema, spostando il controllo finale proprio alle forze politiche di governo. La nuova legge prevede inoltre una modifica del metodo di nomina della Corte, affidandola di fatto al potere politico. Il governo giustifica la riforma con la volontà di ridurre il potere eccessivo di giudici non eletti, ma secondo i molti critici il nuovo assetto lascerebbe poteri quasi assoluti alla coalizione di governo e al suo primo ministro, tanto da mettere in discussione la stessa definizione di Israele come una democrazia compiuta. Altre leggi attualmente in discussione in sede parlamentare prevedono che le condanne per corruzione non siano un ostacolo decisivo all’assunzione di cariche ministeriali e che i poteri del primo ministro non possano essere sospesi se non per motivi di salute. Queste riforme sono secondo i critici ancora più specificatamente pensate per salvaguardare il futuro di Netanyahu, implicato in più di un processo per corruzione.La mobilitazione in Israele è stata massiccia: i dimostranti hanno ripetutamente bloccato importanti strade delle maggiori città e negli ultimi giorni la polizia ha risposto con granate stordenti e idranti per disperdere la folla. Giovedì i manifestanti hanno bloccato per alcune ore l’accesso all’aeroporto Ben Gurion di Tel Aviv, dove era previsto un incontro fra Netanyahu, il ministro della Difesa Yoav Gallant e il segretario alla Difesa americano Lloyd Austin; poi sono stati dispersi dalle forze dell’ordine senza particolari scontri (che erano invece avvenuti nel fine settimana) e compiendo 22 arresti. Il primo ministro ha dovuto quindi raggiungere l’aeroporto in elicottero, e da lì è partito per Roma.Il primo ministro Benjamin Netanyahu e a sinistra il ministro della Difesa Yariv Levin (Gil Cohen-Magen/Pool via AP)Lo stesso viaggio ufficiale in Italia di Netanyahu è stato complicato dalle proteste: oltre 150 piloti della compagnia aerea El Al si sono rifiutati di prendere servizio per partecipare al viaggio, mentre in Italia l’interprete Olga Dalia Padoa, una traduttrice letteraria dall’ebraico, si è rifiutata di accompagnare Netanyahu al Tempio maggiore a Roma come le era stato proposto dall’ambasciata di Israele in Italia.  ha spiegato così la sua scelta: «Non condivido le idee politiche di Netanyahu e le ritengo altamente pericolose riguardo al benessere e alla salvaguardia della democrazia nello stato d’Israele. (…) Non si collabora con chi promuove principi fascisti e liberticidi, non si fa e basta».Sempre giovedì altri manifestanti, fra cui un ampio gruppo di riservisti, hanno bloccato l’accesso agli uffici di Gerusalemme del Kohelet Policy Forum, un centro studi conservatore e di destra che ha appoggiato la riforma. Le varie azioni di protesta hanno coinvolto anche il porto di Haifa, bloccato da una numerosa flotta di piccole imbarcazioni (anche semplici kayak) dell’organizzazione “Velisti per salvare la democrazia”.La forza delle proteste e il possibile indebolimento della democrazia in Israele – da tempo già messa in discussione per via del trattamento dei palestinesi – sono state oggetto di dibattito anche , che normalmente non prende posizioni nette sulla politica interna del paese: la Federazione ebraica del Nord America ha mandato una lettera aperta alle forze politiche di maggioranza e opposizione esprimendo la sua contrarietà alla riforma e chiedendo l’intervento del presidente israeliano Isaac Herzog.Non è ancora chiaro quando saranno discusse e votate in aula le riforme contestate, ma i tempi potrebbero anche essere molto brevi: se non interverranno ripensamenti o compromessi, potrebbero passare entro i prossimi dieci-quindici giorni. , editorialista del quotidiano israeliano  e collaboratrice del britannico , «Israele ha davanti un bivio: o le forze democratiche e la destra moderata fanno fronte comune con le opposizioni, salvando le istituzioni del paese e la sua collocazione internazionale, o il governo completerà il suo spostamento verso le forme di potere dei famosi amici di Netanyahu, l’ungherese Viktor Orban e i nuovi alleati autoritari nel Medio Oriente».",
        "ranked": 12,
        "placed": "Abroad",
        "epoch": 1678518907.2024698,
        "language": "IT",
        "source": "ilPost"
    },
    {
        "title": "La custodia cautelare dell’ex presidente peruviano Pedro Castillo è stata estesa da 18 a 36 mesi",
        "date_raw": "March 10, 2023",
        "date": "2023-03-10",
        "url": "https://www.ilpost.it/mondo/",
        "news_url": "https://www.ilpost.it/2023/03/10/custodia-cautelare-ex-presidente-peru-pedro-castillo-estesa-36-mesi/",
        "subtitle": null,
        "content": "La custodia cautelare dell’ex presidente peruviano Pedro Castillo  da 18 a 36 mesi. L’ha deciso il Tribunale supremo per le indagini preliminari del Perù, spiegando che Castillo è accusato tra le altre cose di essere a capo di una presunta organizzazione criminale. Castillo, ex insegnante di sinistra di ispirazione marxista, era stato  dal suo incarico e poi arrestato a inizio dicembre per aver cercato di sciogliere il Congresso, cioè il parlamento monocamerale peruviano. Il giudice aveva stabilito per lui 18 mesi di custodia cautelare, ora estesa, in seguito alla decisione del Congresso di revocare l’immunità di cui godeva.L’ex presidente, che ha partecipato all’udienza della Corte suprema in videoconferenza dal carcere di Lima, ha detto che ora farà tutto quello che gli consente la legge: presenterà appello contro la decisione della Corte. Castillo ha anche negato di essere responsabile dei reati di cui è accusato: «Nego categoricamente di essere l’autore e di far parte di una rete criminale. L’unico crimine che ho commesso è stato quello di servire il mio paese come presidente della Repubblica». L’accusa ritiene che Castillo fosse a capo di una rete criminale che gestiva in modo illecito gli appalti pubblici e che riciclava denaro e di cui facevano parte alcuni membri della sua famiglia e del suo governo.I giudici della Corte suprema hanno deciso la custodia cautelare di 36 mesi anche per l’ex ministro dei Trasporti di Castillo, attualmente latitante, Juan Silva.Il tentativo di Castillo di sciogliere il Congresso, e la sua successiva sostituzione con Dina Boluarte, sua vicepresidente, avevano aggravato la crisi politica in corso in Perù, paese che in poco più di quattro anni ha avuto sei presidenti e che si trova in condizioni economiche estremamente precarie. Da dicembre proseguono manifestazioni di  in moltissime città, che hanno provocato almeno 50 morti e circa 600 feriti. I manifestanti chiedono le dimissioni di Boluarte, lo scioglimento del parlamento e la convocazione di nuove elezioni.",
        "ranked": 7,
        "placed": "Abroad",
        "epoch": 1678518907.2170684,
        "language": "IT",
        "source": "ilPost"
    },
    {
        "title": "Comparare i sistemi pensionistici di paesi diversi ha poco senso",
        "date_raw": "March 10, 2023",
        "date": "2023-03-10",
        "url": "https://www.ilpost.it/mondo/",
        "news_url": "https://www.ilpost.it/2023/03/10/sistemi-pensioni-comparazione-europa/",
        "subtitle": " Perché le variabili sono troppe: se ne parla per le grosse proteste in corso in Francia contro la riforma delle pensioni\t",
        "content": "Da quando il governo francese ha presentato una , nel paese sono state organizzate  a cui hanno partecipato milioni di lavoratori e lavoratrici di vari settori, dai trasporti alla scuola. Nel dibattito in corso sia per giustificare la riforma che per criticarla vengono spesso fatti confronti con i sistemi pensionistici di altri paesi europei.Il blog di data journalism e factchecking di , ,  però che fare questa comparazione tenendo conto di un solo indicatore, come quello dell’età pensionabile ad esempio, non è «saggio» né aiuta a trarre conclusioni significative e particolarmente utili a prendere posizione nel dibattito in corso: le differenze tra i vari sistemi pensionistici sono tante, troppe, così come le variabili che si possono combinare tra loro. La riforma delle pensioni era stata presentata a gennaio. Dopo una prima discussione all’Assemblea Nazionale (la Camera bassa) si trova ora al Senato. Proseguirà il proprio iter parlamentare fino al 26 marzo; e se entro quella data non sarà approvata, il governo potrà ricorrere all’art. 49 comma 3 della Costituzione, una  legislativa che permette di approvare una proposta senza passare dal voto del parlamento. Per le prossime settimane, i sindacati e le opposizioni hanno già annunciato nuove mobilitazioni.La riforma francese prevede anzitutto l’innalzamento graduale dell’età pensionabile da 62 a 64 anni. Prevede inoltre di anticipare dal 2035 al 2027 l’applicazione della cosiddetta  Touraine, che aumenta di un anno il periodo per cui è necessario versare contributi per andare in pensione; stabilisce infine l’abolizione di alcuni regimi pensionistici speciali, oltre a una serie di altre misure.Il sistema pensionistico francese è stato messo in piedi dopo la Seconda guerra mondiale e si basa sul fatto che i lavoratori attivi paghino le pensioni degli ex lavoratori. Ma secondo il governo e il presidente Emmanuel Macron, che aveva già provato a riformare le pensioni nel 2019, non è più un sistema efficiente proprio perché pensato in un momento in cui l’aspettativa di vita era più bassa e la forza lavoro attiva era maggiore. Oggi è diventato troppo costoso.Nel 2020 il sistema  è costato l’equivalente del 14,5 per cento del PIL, in proporzione meno di quello italiano (che nel 2021 ha  il 17,6 per cento del PIL), ma comunque più che in quasi tutti i paesi europei. Alcune stime dicono che potrebbe non reggere più sul lungo periodo e dunque cambiarlo sarebbe, secondo il governo, necessario per salvarlo. L’obiettivo della riforma è innanzitutto quello di rendere il sistema più sostenibile per le finanze dello stato, ma per farlo, tra le varie opzioni possibili, si è scelto di alzare l’età pensionabile a 64 anni, ed è il provvedimento che sta causando le maggiori contestazioni: per lo stato significherebbe spendere meno, dato che l’erogazione delle pensioni inizierebbe più tardi e i lavoratori verserebbero contributi per più tempo.La riforma in discussione in Francia è per certi versi assimilabile alla legge Fornero del 2011 che ha riformato il sistema pensionistico italiano: fu una legge mirata a risanare immediatamente le finanze pubbliche, che impostò un percorso per rendere più sostenibile a livello economico il sistema pensionistico, attraverso un aumento dell’età pensionabile e una rivalutazione più frequente dell’aspettativa di vita, in base alla quale viene calcolato l’importo della pensione. Fu una norma molto dura da far accettare alla popolazione – e infatti nel tempo è stata  a livello politico e  – perché di fatto spostava in avanti l’età pensionabile.Oltre all’aspetto economico e finanziario, un altro argomento usato dal governo francese per difendere la riforma è che alzare l’età pensionabile uniformerebbe la Francia ai sistemi pensionistici di altri paesi europei. «La riforma delle pensioni è essenziale quando ci si confronta con l’Europa»,  ad esempio il presidente Emmanuel Macron a fine gennaio. Per , mettere a confronto i sistemi pensionistici di vari paesi o alcuni loro specifici meccanismi è però complicato, e forse nemmeno così utile. In generale si può dire che confrontare diversi sistemi pensionistici è come confrontare diversi sistemi di tassazione: riflettono le specificità dei paesi e le caratteristiche dell’economia, quindi i paragoni vanno sempre presi con le dovute cautele.In più, esattamente come nel caso della tassazione, ogni paese può decidere se e quanto essere “generoso” con le pensioni, sia sulla base del fatto che possa sostenere quella spesa, sia per semplice scelta politica.È vero però che ci sono alcune tendenze che colpiscono i sistemi pensionistici di tutti i paesi europei (ma non solo) e che li pongono di fronte a problemi comuni: l’aspettativa di vita è aumentata un po’ ovunque e quindi gli stati devono pagare le pensioni per più anni; l’età media della popolazione aumenta e ci sono più persone in pensione, a fronte di un numero complessivo di lavoratori più o meno stabile; anni di mancata crescita (con le dovute differenze tra paesi) hanno comportato carriere discontinue, disoccupazione, salari bassi e quindi sempre meno contributi versati per pagare le pensioni di oggi (che complessivamente invece sono sempre più onerose).In generale quindi si nota un po’ ovunque la tendenza a rendere i sistemi più sostenibili, e quindi allo stesso tempo meno “generosi”.Il modello francese è, innanzitutto, un sistema pensionistico a ripartizione, come quello italiano: il pagamento delle pensioni viene fatto utilizzando i contributi correntemente versati dagli attuali lavoratori e dai datori di lavoro, senza che venga fatto alcun accantonamento dei contributi stessi. Nel calcolo della pensione vengono presi in considerazione la durata dell’attività (calcolata in trimestri), il livello di reddito durante la vita lavorativa e tutta una serie di altri fattori, ma la pensione stessa non è pagata direttamente dalle somme che la persona che riceverà la pensione ha versato.Nei sistemi a capitalizzazione le risorse per il pagamento delle pensioni provengono invece dai contributi versati in passato dai lavoratori e dai datori di lavoro.L’idea che sta alla base dei sistemi a ripartizione è quella di un’interdipendenza tra lavoratori attivi e ex lavoratori: i primi sostengono e contribuiscono alle pensioni delle generazioni precedenti. Il sistema pensionistico francese funziona dunque come una specie di assicurazione collettiva e si parla infatti di «pot commun», una pentola comune riempita via via dalla popolazione attiva.I modelli a capitalizzazione implicano invece l’idea di un contributo versato per se stessi e il ritiro di quanto versato al momento del pensionamento.I due sistemi possono coesistere anche in uno stesso paese, e tutti i paesi europei, spiega , hanno di fatto un sistema pensionistico misto in cui ripartizione e capitalizzazione hanno rispettivamente un maggiore o un minore spazio. Il sistema del Regno Unito, ad esempio, è basato in gran parte sul modello a capitalizzazione, mentre in Francia il sistema è basato interamente sulla ripartizione. Anche in Italia il sistema pensionistico è a ripartizione, seppur con alcune eccezioni per chi appartiene a una cassa professionale – come quelle degli avvocati, commercialisti, giornalisti e così via – che talvolta usano un sistema misto tra ripartizione e capitalizzazione.Il principio della ripartizione non è stato comunque messo in discussione dalla riforma proposta dal governo francese.Un’altra differenza: nel Regno Unito e nei Paesi Bassi, ad esempio, esiste un importo forfettario di base pagato ai pensionati indipendentemente dal loro livello salariale. In tutti gli altri paesi che legano le pensioni ai salari, i livelli pensionistici  enormemente: in alcuni corrispondono a un terzo del vecchio salario in altri al 90 per cento. In Italia gli assegni sono calcolati sulla base dei contributi versati e non più sulla base della retribuzione percepita negli ultimi anni prima della pensione – anche se molti ancora le percepiscono sulla base del vecchio sistema e ci vorranno anni prima che tutte le pensioni siano calcolate col metodo cosiddetto contributivo.  Anche comparare l’età pensionabile non è semplice. Intanto esiste “l’età legale” che può però corrispondere a differenti definizioni: nella cosiddetta età legale rientrano l’età alla quale si possono far valere i propri diritti pensionistici (età statutaria), l’età alla quale si percepisce la pensione piena o il pensionamento forzato, spiega l’OCSE, l’Organizzazione per la cooperazione e lo sviluppo economico che realizza regolarmente dei  comparando i sistemi pensionistici di alcuni paesi in Europa e nel mondo.L’OCSE dice che è possibile fare una comparazione sensata tra vari paesi considerando l’una o l’altra definizione di età legale. Ma dice anche che utilizzare qualsiasi definizione di età legale non dà conto di ciò che accade davvero. L’età legale è cioè altra cosa dall’età reale o effettiva, cioè il momento in cui i lavoratori o le lavoratrici scelgono di andare in pensione. E qui, le cose si complicano.Il divario spesso citato nel dibattito sulla riforma francese è tra l’età legale di 62 anni in Francia e quella di 67 in Germania, ma si riduce notevolmente se si confrontano le età pensionabili effettive dei due paesi, ossia quelle in cui in media le persone lasciano davvero il lavoro: 63 e 65 anni. In Germania, Lussemburgo o Austria, la maggior parte dei lavoratori va in pensione prima dell’età pensionabile legale, mentre in Francia, Svezia o Grecia se ne va dopo. Queste scelte sono spesso influenzate dall’esistenza di meccanismi che rimandano l’età in cui si può richiedere la pensione completa e di altri che – al contrario – consentono di andare in pensione prima in virtù di particolari eccezioni alle regole generali. I lavoratori preferiscono quindi o lavorare più a lungo per aumentare il livello della loro futura pensione oppure usufruire delle possibilità che il sistema prevede per andare in pensione prima, anche con un assegno minore.Se confrontiamo l’età che consente di accedere ai pieni diritti pensionistici, la Francia è agli ultimi posti: 67 anni, dietro alla Germania (65 anni e 11 mesi, nel 2023). Il punto è però che l’età pensionabile completa o un suo equivalente non esiste ovunque. In alcuni paesi, la pensione viene pagata per intero solo se sono soddisfatte altre condizioni: durata dei contributi nel Regno Unito e in Belgio o durata della residenza nei Paesi Bassi, ad esempio.In Italia, nonostante l’età legale per ricevere la pensione di vecchiaia sia fissata a 67 anni, l’età media effettiva a cui si va in pensione : 63,8 anni, a causa di tutta una serie di eccezioni che il sistema prevede (tra cui quota 100 e le ). Risulta complicato, spiega , anche paragonare gli anni di contribuzione necessari per avere accesso alla pensione. Alcuni sistemi non prevedono infatti un periodo minimo di contributi e in altri casi questi periodi variano enormemente da paese a paese: 35 anni per le donne italiane contro i 45 della Germania. Inoltre non danno accesso alle stesse prestazioni (pensione piena o prepensionamento, ad esempio). Il confronto diventa ancor più azzardato se si tiene conto del fatto che ci sono paesi che penalizzano un lavoratore che smette di lavorare prima dell’età legale o, al contrario, che aumentano il livello della sua pensione se contribuisce più a lungo.Un altro parametro spesso utilizzato per fare confronti è il tasso di sostituzione, cioè il rapporto in percentuale fra il primo assegno della pensione e l’ultimo stipendio percepito prima di lasciare il lavoro. Anche considerando un caso di prova (carriera completa nel settore privato iniziata all’età di 22 anni) e ipotesi macroeconomiche comuni (un tasso di inflazione fissato arbitrariamente allo stesso livello per tutti i paesi), la disparità dei sistemi pensionistici impedisce qualsiasi confronto rilevante, dice . Gli italiani, ad esempio, hanno un tasso di sostituzione superiore all’80 per cento, ma è probabile che questo tasso diminuisca se l’aspettativa di vita aumenta ancora. Ci sono sistemi in cui questo tasso diminuisce se l’aspettativa di vita aumenta o sistemi che rivalutano nel tempo le pensioni per mantenere il potere d’acquisto dei pensionati o, infine, sistemi in cui l’ammontare delle pensioni segue l’evoluzione dei salari.La nuova riforma del governo francese, con l’obiettivo di semplificare un sistema che ritiene complicato, prevede infine la graduale scomparsa dei cosiddetti regimi pensionistici speciali, regimi vantaggiosi che sono riservati ad alcune categorie di lavoratori o lavoratrici. Nel dibattito attualmente in corso in Francia sta passando l’idea che i regimi pensionistici speciali siano un’eccezione francese. Non è così, spiega : «Esistono in quasi tutti gli stati dell’Unione europea». Ma anche in questo caso, è difficile paragonarli tra loro. Variano molto da paese a paese (si va da quelli per i toreri in Spagna a quelli per i giornalisti in Belgio) e molto spesso non coinvolgono specifiche categorie lavorative, ma sono riservati a condizioni di altro tipo: le madri delle famiglie numerose in Lituania o le vittime di Chernobyl in . In Italia per esempio c’è Opzione donna, un meccanismo con condizioni di favore specifiche per le sole donne. Condizioni che in altri paesi come la Francia rientrerebbero piuttosto nelle prestazioni sociali legate alla famiglia o alla salute.In ciascun paese i regimi speciali danno poi accesso a vantaggi differenti tra loro. E infine, come ha fatto notare la Commissione europea in un  del 2021, l’ultimo censimento dei regimi speciali nell’Unione europea è stato fatto su base volontaria: «Risultato: nella maggior parte dei casi, non è disponibile alcuna proiezione dettagliata».",
        "ranked": 4,
        "placed": "Abroad",
        "epoch": 1678518907.242576,
        "language": "IT",
        "source": "ilPost"
    },
    {
        "title": "Donald Trump sta cercando nuovi nomignoli per i suoi avversari",
        "date_raw": "March 10, 2023",
        "date": "2023-03-10",
        "url": "https://www.ilpost.it/mondo/",
        "news_url": "https://www.ilpost.it/2023/03/10/trump-nomignoli-desantis/",
        "subtitle": " Riprendendo così una trovata efficace quanto crudele: sta prendendo di mira il Repubblicano più temibile, Ron DeSantis\t",
        "content": "Una delle trovate politiche e mediatiche più note ed efficaci dell’ex presidente americano Donald Trump sono i nomignoli. Trump attribuisce nomignoli spesso molto efficaci ai suoi avversari politici, che in alcuni casi hanno così tanto successo da rimanere nel discorso pubblico statunitense e non solo, arrivando, nelle circostanze peggiori, a danneggiare la carriera politica delle persone prese di mira.Da quando Trump, lo scorso autunno, ha annunciato la sua candidatura alle primarie del Partito Repubblicano per le elezioni presidenziali del 2024, si è subito cominciato a parlare dei nomignoli che attribuirà ai suoi avversari. E poiché la sua candidatura è arrivata con un eccezionale anticipo (Trump è stato il primo Repubblicano a candidarsi, e manca praticamente un anno all’inizio delle primarie) l’ex presidente sta approfittando del tempo a disposizione per diffondere nei discorsi e nei post sui social media diversi nomignoli per ciascun avversario, per capire quello più efficace e che ha più presa tra l’elettorato. Trump, per ora, sta concentrando le sue attenzioni su Ron DeSantis, il governatore Repubblicano della Florida che .I nomignoli di Donald Trump hanno cominciato a diventare famosi con l’avvio della sua carriera politica, alle primarie del Partito Repubblicano per le presidenziali del 2016, che poi Trump vinse. Trump affibbiò nomignoli a tutti i suoi avversari alle primarie Repubblicane, e alcuni di questi sarebbero rimasti attaccati alle persone prese di mira. I senatori Ted Cruz e Marco Rubio divennero “Lyin’ Ted”, e “Little Marco”, cioè “Ted il bugiardo” e “Marco il piccoletto”. Jeb Bush, che all’inizio delle primarie era considerato il favorito, divenne “Low Energy Jeb”, cioè “Jeb il fiacco”.I nomignoli di Trump sono spesso insultanti e infantili, e in alcuni casi possono essere considerati una forma di umiliazione e bullismo (benché sia Cruz sia Rubio siano poi diventati alleati e strenui difensori di Trump). Alcuni si concentrano su una caratteristica fisica, come “Little Marco”, mentre altri su una caratteristica della personalità, come “Low Energy Jeb”: quest’ultimo nomignolo, in particolare, sarebbe rimasto attaccato a Jeb Bush per tutto il corso delle primarie, e avrebbe avuto un ruolo notevole nella percezione che l’elettorato Repubblicano aveva di lui.Alcuni nomignoli contengono al loro interno delle accuse, come “Crooked Hillary” attribuito a Hillary Clinton, la sua avversaria Democratica alle presidenziali del 2016 (“crooked” vuol dire corrotta, disonesta). Altri invece sono razzisti o sessisti: Trump chiamò “Pocahontas” Elizabeth Warren, una candidata alle primarie Democratiche del 2020, per prendersi gioco delle sue lontane origini native americane. Amy Klobuchar, un’altra candidata alle primarie Democratiche del 2020, fu definita “Snowman(woman)”: in questo modo Trump voleva sia indicarne la freddezza (“snowman” significa pupazzo di neve) sia metterne in discussione la sessualità.Nel corso della sua breve carriera politica, Trump ha attribuito decine di nomignoli, così tanti che c’è perfino  dedicata a tenerne traccia.Una questione piuttosto notevole, tra l’altro, è che Trump attribuisce ai suoi avversari più temibili numerosi nomignoli, che varia e ruota nei suoi discorsi e nei suoi post sui social network, sondando quale di questi ottiene maggior successo e risulta più dannoso per la sua vittima. Per esempio, il nomignolo che Trump ha affibbiato all’attuale presidente Joe Biden, suo avversario alle presidenziali del 2020, è “Sleepy Joe”, cioè “Joe il sonnolento”. Ma prima di decidere che “Sleepy Joe” era il più efficace, Trump aveva testato su Biden una decina di nomignoli, tra cui “Slow Joe”, “SleepyCreepy Joe”, “Corrupt Joe”, “Beijing Biden”, “Crazy Joe Biden” e così via.All’inizio delle primarie manca circa un anno, e molti tra i politici Repubblicani più promettenti non hanno ancora annunciato la propria candidatura. Ma i media americani già sorvegliano – con una soddisfazione abbastanza malcelata – a chi Donald Trump affibbierà nuovi nomignoli. Quando il mese scorso l’ex ambasciatrice americana all’ONU Nikki Haley ha annunciato la sua candidatura, Trump non le ha attribuito nessun aggettivo: questo  come segnale del fatto che ritiene Haley poco temibile.Al contrario, i media americani sostengono che Trump stia lavorando piuttosto intensamente sul nomignolo da dare a Ron DeSantis, il governatore della Florida che al momento sembra l’unico in grado di battere Trump e ottenere la nomination Repubblicana. DeSantis per ora non si è candidato formalmente, ma è molto probabile che lo farà nei prossimi mesi.I due sarebbero alleati molto stretti, ma quando un paio di mesi fa Trump ha parlato di “Ron DeSanctimonious” (“sanctimonious” significa ipocrita), è diventato chiaro che ormai vede in DeSantis un avversario. Secondo il , di recente Trump «ha trascorso settimane cercando di attirare DeSantis in uno scontro  come “Ron DeSanctimonious”».Sempre secondo il  e altre testate come , Trump e il suo team sarebbero molto concentrati su DeSantis e starebbero testando numerosi nomignoli per lui. Trump ne scrive soprattutto sul suo social network , che usa da quando è stato cacciato da Twitter (è stato poi , ma non ha ripreso a utilizzarlo).Tra i nomignoli più notevoli  “Ron DeEstablishment”, “Ron DisHonest”, “Shutdown Ron” (in riferimento alle politiche di “shutdown”, cioè di chiusura, adottate da DeSantis nelle prime fasi della pandemia). Si è perfino parlato di “Tiny D”, un nomignolo che attaccherebbe il fatto che DeSantis porta spesso scarpe con tacchi relativamente alti, ma che sarebbe anche un possibile insulto sessuale (“tiny” significa piccolo, minuscolo, e la D può essere sia un riferimento all’iniziale di DeSantis sia un riferimento non tanto velato a una delle parole inglesi per pene, cioè “dick”).Uno dei nomignoli più ridicoli e insultanti – “Meatball Ron”, che significa “Ron Polpetta” ed è un riferimento sia alle sue origini italoamericane sia al fatto che effettivamente DeSantis appare spesso gonfio e arrossato – Trump l’ha furbescamente utilizzato in una smentita, cioè in un post su Truth in cui ha detto che non avrebbe mai chiamato DeSantis “Ron Polpetta”.Per Trump i nomignoli sono molto utili sia perché quando funzionano contribuiscono a influenzare il giudizio dell’elettorato sia perché costringono chi ne è vittima a rispondere e a entrare in una battaglia di insulti infantili in cui Trump si trova molto spesso a proprio agio. Inoltre, come è piuttosto evidente, attirano l’attenzione dei media.C’è anzi chi  che Trump abbia riadattato l’abitudine di affibbiare nomignoli proprio dai media americani, che nel passato ne hanno fatto largo uso, soprattutto nella stampa popolare e scandalistica. Harry Truman, presidente dal 1945 al 1953, veniva chiamato dai media “High Tax Harry” (“Harry Tasse Alte”) o “Little Harry”. Richard Nixon, presidente tra il 1969 e il 1974, era chiamato “Tricky Dick” (“tricky” significa scaltro, e Dick è anche il diminutivo di Richard).",
        "ranked": 5,
        "placed": "Abroad",
        "epoch": 1678518907.2727268,
        "language": "IT",
        "source": "ilPost"
    },
    {
        "title": "Almeno 14 persone migranti sono morte nel naufragio di una barca al largo delle coste della Tunisia",
        "date_raw": "March 10, 2023",
        "date": "2023-03-10",
        "url": "https://www.ilpost.it/mondo/",
        "news_url": "https://www.ilpost.it/2023/03/10/tunisia-naufragio-migranti/",
        "subtitle": null,
        "content": "Almeno 14 persone migranti sono morte nel naufragio di una barca al largo delle coste della Tunisia. Un portavoce della Guardia nazionale tunisina ha detto che i corpi sono stati recuperati nella notte fra giovedì e venerdì al largo della regione di Sfax, nella parte centrale del paese. Altre 54 persone che erano a bordo dell’imbarcazione, diretta verso l’Europa, sono invece state soccorse.Al momento non è nota la nazionalità delle persone morte: la Guardia nazionale ha detto che provenivano da vari paesi dell’Africa sub-sahariana. Sempre durante la notte la Guardia costiera tunisina ha bloccato 14 imbarcazioni che stavano cercando di raggiungere l’Europa: a bordo c’erano in totale 435 migranti. ",
        "ranked": 6,
        "placed": "Abroad",
        "epoch": 1678518907.279059,
        "language": "IT",
        "source": "ilPost"
    }
]
